邵亨贞	八归	秋夜咏怀寄钱南金	清蟾半露，惊乌三匝，城上漏水乍滴。微淳已透潇湘簟，还见小帘摇砌、澹镫垂壁。夜色迢迢人睡去，正想到、山阳吹笛。做弄得、客里文园，病后更无力。还是秋期过了，鸣蛩窗户，又对新诗相忆。片云天外，数峰江上，几误湘灵瑶瑟。叹流光过眼，宋玉多情共今夕。沧浪兴、扁舟容与，醉帽飘萧，亭皋清望极。
谭处端	踏莎行		云水闲人，婪耽布素。逍遥物外烟霞步。存心乞化度朝昏，巡门诺须分付。水定云闲，不随他去。烟消灭清凉趣。此游圣境又空回，携筇独上。
谭处端	踏莎行		才见春花，又逢秋月。春花秋月何时彻。劝君速悟勿蹉跎，壶中别有佳时节。断爱超尘，当须猛烈。元阳固练搜玄诀。神珠磨炼莫交昏，无来。
张可久	百字令	惠山酌泉	舣舟一笑，正三吴好处，天将僧占。百斛冰泉，醒醉眼、庭下寒光潋滟。云湿阑干，树香楼阁，莺语青山崦。倚花索句，终日登临无厌。小瓶声卷松涛，俗尘不到，休把柴门掩。瓯面碧圆珠蓓蕾，强似花浓酒酽。清入心脾，名高秘水，细把茶经点。留题石上，风流何处鸿渐。
吴存	江城子	高邮舟中	酒垆饼舍带长沟。过扬州。又高邮。逆浪流澌，寸寸涩行舟。北望神京天共远，何处是，五云楼。昔年此地足戈矛。转城陬。屡回头。甓社湖中，明月竟谁收。欲问少年淮海士，疏苇外，起沙鸥。
姬翼	西江月		莫问丹砂铅鼎，休披虎绕龙蟠。中间妙处自相谩。业识忙忙不算。六欲七情灰灭，五行四象云攒。放行收聚一团栾。赤水神珠炳焕。
侯善渊	南柯子		雨过春将晚，风来又早秋。百年光景转头休。富贵荣华，浑似水中沤。劝汝修身早，玄门志意搜。勿交尘事系心头。秘息三田，莫遣贼人偷。
舒＊	小重山	端午	碧艾香蒲处处忙。谁家儿共女，庆端阳。细缠五色臂丝长。空惆怅，谁复沅湘。往事莫论量。千年忠义气，日星光。离骚读罢总堪伤。无人解，树转午阴凉。
山主	临江仙		鼓打三更情悄悄，寂寥庭院凄凄。银灯风过灭残辉。当空雁叫，切切向南飞。弄了浮生悔恨，如来曾连深悲。漫漫险浪法船回。当初无分，今。
元好问	木兰花慢	游三台二首	拥双阙，龙虎气，郁峥嵘。想暮雨珠帘，秋香佳树，指顾台城。台城。为谁西望，但哀弦、凄断似平生。只道江山如画，争教天地无情。风云奔走十年兵。惨澹入经营。问对酒当歌，曹侯墓上，何用虚名。青青。故都乔木，怅西陵、遗恨几时平。安得参军健笔，为君重赋芜城。
姬翼	鹧鸪天		霜雪岩岩百物残。不禁长夜苦漫漫。化工自促归元命，岁德回机养大还。蟠地轴，定天关。玉封琼岛及三山。真仙不管人间世，几见黄尘沧海。
王＊	沁园春	樵	家住孤峰，门临曲涧，木作横桥。与世事相违，心求活计，蓑衣挂体，斧柄悬腰。出入玄关，往来幽径，直上高山采古樵。时攀就，把千枝攒簇，一担平挑。归来快乐逍遥。且放下千斤饮一瓢。这日用家常，随缘随分，今朝明日，自有新条。一曲高歌，三声短笛，遏断行云透碧霄。其中乐，有山猿献果，四皓相招。
姬翼	水调歌头		端坐懒成癖，云水兴何加。襟怀洗尽尘物，别有好生涯。选甚瀛洲仙阙，闹市花街柳陌，触处是光华。切莫问龙虎，白雪与黄芽。不耽诗，不酒，不拈花。从来本面公事，何必向人夸。昼览故山风物，夜被玄天星斗，百衲掩云霞。神鬼莫能测，顷刻遍河沙。
王吉昌	南乡子		火里六阴培。炽艳心藏点黑煤。功表清冷真水象，神胚。中气抽添自往来。赫赫振金雷。烟雨弥漫斗魁。造化自家天地合，心灰。拍塞乾坤。
元好问	南歌子	原误作南乡子，兹据律改	人日过三日，元宵便五宵。共言今日好生朝。皓月光辉，香动玉梅梢。谢女工飞絮，周郎待小乔。年年灯下醉金蕉。鬓影苍球，金缕细鹅毛。
王特起	喜迁莺	别内 归潜志卷四	东楼欢宴。记遗簪绮席，题诗纨扇。月枕双欹，云窗同梦，相伴小花深院。旧欢顿成陈迹，翻作一番新怨。素秋晚，听阳关三叠，一尊相饯。留恋。情缱绻。红泪洗妆，雨湿梨花面。雁底关河，马头星月，西去一程程远。但愿此心如旧，天也不违人愿。再相见，把生涯分付，药炉经卷。
张之翰	水龙吟	送程达之万户还宣城	我从年少知君，胸中气与秋天杳。天戈南下，几番屯戍，几番征讨。笔砚从戎，诗书为将，世间元少。想何如静处，求田问舍，便辞得、功名了。兵府水围山绕。尽雄深、不妨吟稿。秋高时候，羽书催急，渡江须早。号令重明，角声风冷，剑华霜晓。要从今，做取十分事业，恰归来好。
洪希文	风中柳	水碓	锦里人家，桑柘阴连西崦。驶决溪流青似染。引机激水，作碓依山旁，无朝无暮无丰歉。德耀当年，杵臼生涯勤俭。强劝郎温温笑脸。男儿志气，正欲长光焰。任顽石、也须头点。
姬翼	鹧鸪天		事事无心恰到闲。黄尘阃外不相干。几多着网因名缚，无限吞钩被口谩。樊物外，水云闲。不劳辛苦运枢环。藉莎白石和衣卧，野鸟山猿相对。
王哲	瑞鹧鸪		修行孰是练金丹。练就方知两事全。七返不容开四户，九还应是转三田。气神交结为珍宝，灵性分明作大仙。今日却归元本路，自然清静永恬。
姬翼	月中仙		浩浩灵源，自先天恍惚，难貌形状。殊非想像，罢兔角龟毛，头头分朗。百般呈伎俩，尽分外、无风起浪。截断亡羊路，山云野水，相与复相忘。神光照应无方。示灰寒地文，舒缓天壤。低头放杖。便击木无声，敲空作响。不须求罔象。得自在、无拘纵放。信手拈来用，如意宝珠无尽藏。
马钰	临江仙	继重阳韵	大悟立身蓑笠好，遇投相应回头。训予全道号无忧。慧眸观玉洞，云步上琼楼。赤雁头钻清宴地，白鸥足捧浮沤。两般混合最休休。要除三界苦，堪把一灵修。
马钰	西江月		人总贪生尽死，我今认死长生。这般径路少人行。悟后舍家勇猛。休说玄元难解，我观容易分明。要君守拙绝多能。天地悉归清静。
张之翰	婆罗门引	病中对菊	当轩有菊，几年不共结清欢。偶然乘兴南旋。却念都城手种，谁兴护霜寒。正闰余秋晚，曾未开残。宦游最难。算长在别离间。不是未逢蓓蕾，早已阑珊。今年好处，恰花近重阳慰病颜。微雨后、一笑相看。
陆文圭	念奴娇	赠王道人性初归茅山	芙蓉城郭，有羽仙骑鹤，来从何处。曾拉茅君峰顶会，瑶佩随风吹去。玉笈偷开，青囊拾得，笑看人间世。藏身壶里，个中别有天地。共约手种蟠桃，缀花结实，已是三千岁。欲脍长鲸麟作脯，倒海聊供一醉。偶忆寒梅，更惭小草，拂袖怀归计。蓬莱清浅，云帆他日相遇。
宋＊	行香子	京山道中	竹院松庭。犬吠鸡鸣。被田家、画出升平。园林掩映，鞍马经行。怅暮天低，寒日澹，晓风轻。浮世浮名。役使神形。霎时间、鬓变星星。不忧不惧荣，无辱无荣。爱水边渔，林下隐，陇头耕。
尹志平	昭君怨	泉州洞真观书于东壁	节令重阳闲步。直至武清南渡。极目看嘉祥。水茫茫。连日阴沉微雨。正在芦花深处。游乐水云间。望西山。
程文海	太常引	寿高丽王	沁园岁岁菊留芳。待此日、庆真王。金鼎燮和元。造寿域、同开八荒。河山带砺，一传千岁，地久与天长。晴日上扶桑。便先照、琼阶玉觞。
元好问	石州慢	赴召史馆，与德新丈别於岳祠西新店	系筑行歌，鞍马赋诗，年少豪举。从渠里社浮沈，枉笑人间儿女。生平王粲，而今憔悴登楼，江山信美非吾土。天地一飞鸿，渺翩何许。旅。山中父老相逢，应念此行良苦。几许虚名，误却东家鸡黍。漫漫长路，萧萧两鬓黄尘，骑驴漫与行人语。诗句欲成时，满西山风雨。
马钰	苏幕遮	自戒	不悭贪，不谄诈。不忆家缘，不说乡中话。不著世情不著假。不做诗词，不敢言行化。志弥高，心转下。云水清闲，内养内无价。乐在其中欣放耍。姓氏人询，倦应扶风马。
姚燧	玉漏迟	与畅纯父学士同舟过鹿门山	溯丹青未了。森然玉立，相迎云表。劳苦诗人，郑重鹿门清晓。耆旧犹今好在，算窃比、山灵年少。青盖照。宜余翠葆，萧萧华皎。渺渺。汉水沧波，间流尽人间，几多悲啸。对羊公片石，一尊相吊。唤起长庚小妾，试看坐、金鞍歌笑。飞蚋小。淡淡长空孤鸟。
梁寅	诉衷情		李花当户间桃花。妍景雪兼霞。春风送将春色，照耀野人家。回蝶使，罢蜂衙。日初斜。双莺窗外，双燕帘间，共惜华。
李俊明	南乡子	锦堂寿日	弓剑不离身。唾手功名马上成。见说人生为郡乐，班春。政事如棋局局新。熊梦庆佳辰。喜动山城击壤民。书锦堂前争献寿，留宾。尽是蟠桃。
尹志平	临江仙	朝元观，请以词许之	自别都门人事少，心头不挂微尘。闲歌闲咏默颐神。有中皆妄想，无内却全真。取性逍遥云水客，无情淡泊闲人。随缘安乐绝疏亲。三阳将欲遍，五气自朝元。
侯善渊	夜行船		可惜芳年穷妙理。中途滞、教门无主。道院凄凉，故人疏淡，那更暮天愁雨。块坐宾横空无语。赤心诉、有谁知委。拂袖归山，碧溪深处，说。
王哲	离别难		游历水云两郡，人休起舞寥。看清轮、认取风飚。晃琼瑶。嘉气满丹霄。玉花吐、馥郁金莲，馨香二物谁消。随缘从覆焘。红霞缭绕。翠雾不相饶。时得得，日昭昭。准蓬莱、定信频招。见空中、彩凤来往，又金童、前捧紫芝苗。此却要、再睹吾颜，除非能、续弦断重调。劝汝等、各各修持。一去洞天遥。
刘处玄	满庭芳	攒三拆字	冯疃，仙住，铅汞成形。罪尽，神气自然灵。天明万象，地渊、涌泉平。静恍惚，无缺，命须停。诚了了，蓬隐，胜似华荣。若出户，眼界宽青。林间松桧，洞深处、看经。觑分，正尘断，碧霄行。
陆文圭	浣溪沙	次伯机	翠玉峰高鹭点明。谷纹波动鸭雏生。湖山宜雨又宜晴。越女荡舟莲叶碧，裴郎驻马柳阴青。折花调客诉衷情。
陆承孙	清平乐	珊瑚网名书题跋卷八	吴山梦断。依旧江南岸。惊起湿香飞汗漫。倦听徘徊哀雁。神游极表难成。屏帏曲曲如卿。深院吟蛩疏雨，断肠声外生声。
王处一	苏幕遮	宁海赵信武索	五明宫，三光照。八脉婴儿，九转通玄妙。七宝林中常舞跳。十地玲珑，一个真欢笑。杳冥冥，冥杳杳。今古诸仙，永永同相召。外道天魔都未晓。方喜圆成，了了还重了。
薛昂夫	太常引	题朝宗亭督孟博早归 以上三首见元草	冷烟千顷酿寒威。晓霜重压征衣。休教六花飞。忆尚有、游人未归。江空岁晚，故园秋老，行色莫依违。特地与君期。趁南浦、莼鲈正肥。
白朴	木兰花慢	戊子秋，送合道监司赴任秦中，兼	倦区区游宦，便回棹、谢山阴。算谁似君侯，莼鲈有味，富贵无心。匆匆又移玉节，恨相思、何处更相寻。渭北春天树边，江东日暮云深。岸花樯燕动悲吟。把酒惜分襟。问玉井莲开，三峰绝顶，谁共登临。长安故人好在，忆元龙、名重古犹今。说与英雄湖海，应怜枯槁山林。
冀国公主	朝中措	游灵源山 以上二首见孙德谦全金词稿	倦游踪迹查无凭，寥落过山城。客馆潇潇夜雨，披襟凤烛青荧。追思往事，十年一梦，堪笑堪惊。冉冉隙驹光景，依依嚼蜡心情。
萨都剌	法曲献仙音	寿大宗伯致仕于公大宗伯（原作	鬓未银，东风早挂冠。侑词图、乡称人瑞，度蓬瀛、仙祝灵丹。绕膝。
牧常晁	西江月		多少外寻卦象，不知返照真元。此身元是易之门。昼夜坎离常运。鸟乌兔马牛龙虎，无非借喻为根。屯蒙既未定晨昏。定意专心为本。
张翥	行香子		水远天低。雪意垂垂。火炉头、煨芋燃萁。蒲团稳坐，纸帐低围。且放些慵，补些拙，学些痴。休惹群儿。唱起铜。笑山翁、醉倒如泥。谁分蜾嬴，莫近鸱夷。把独醒人，沉醉者，两忘机。
姬翼	太常引		贤愚汲汲斗经营。唯是利和名。浑似弄潮人。与千丈、风波竞争。百年光景，一堆尘土，碌碌苦劳生。回首问前程。望极目、山河未平。
张玉娘	汉宫春	元夕用京仲远韵	玉兔光回，看琼流河汉，冷浸楼台。正是歌传花市，云静天街。兰煤沉水，澈金莲、影晕香埃。绝胜，三千绰约，共将月下归来。多管是春风有意，把一年好景，先与安排。何人轻驰宝马，烂醉金。衣裳雅淡，拥神仙、花外徘徊。独怪我、绣罗帘锁，年年憔悴裙钗。
邵亨贞	法曲献仙音	寄寿云西老人，时吴与张石隐、	章、皆雷老人宾馆，三月二十八日也谷雨晴，柳风吹暖，春在绿阴深处。青鸟传书，羽仙清道，天香暗满窗户。准拟问长生路。桃花几千树。黯凝伫。看斑衣、近来得意，云路迥，千里易成阔步。铜狄尽摩挲，任高堂、暮景容与。见说西园，有佳宾、酾酒同赋。恨牡丹花下，此际不陪尊俎。
长筌子	抛球乐		道人心印悟来，自然惺洒。这妙用、玄关造化，神功巧笔，今古难画。见壶中、不夜春光，有锦绣、江山相亚。处处花萼楼台，秀吐香风，高耸蟠桃架。玩紫微绛阙，瑶池阆苑，岂羡世间，园林郊野。闲步凤凰台，听一派箫韶，音韵清雅。任纵横出入，灵空不用，玉鞭金马。然卓立乾坤，看万象、森罗青霄下。五明宫，玄珠会，妙体婵娟娅姹。醍醐芝草，谁肯著、千金酬价。有缘得遇真师，点透灵通，常应无虚诈。赏圣贤至理，谦慈度日，更六根清净，无为风化。性月桂枝芳，放万道光明无毁谢。把天机秘诀，勿令轻舍。
谭处端	如梦令		因遇重阳师父。引入全真门户。慧火炼灵空。不敢胡行一步。一步。一步。一步近如一步。
王寂	渔家傲	瑞香	岩秀不随桃李伴。国香未许幽兰换。小睡最宜醒鼻观。檐月转。紫云娘拥青罗扇。半世庐山清梦断。天涯邂逅春风面。茗碗不来羞自荐。空恋恋。野芹炙背谁能献。
许有壬	沁园春	送乡人高子翔次来韵	放眼芜城，北尽淮，东驰海门。叹故园遥隔，关山歧路，好怀深负，风月乾坤。邂逅佳人，笑谈清致，所见而今胜所闻。江湖乐，任提鹭，翳凤骑麟。世间富贵浮云。也莫校箕山与渭滨。想抱关击析、心期贤圣，耕田凿井，上有华勋。休道官卑，休嫌俸少，且喜诗成句句新。君归矣，问故园桃李，几度逢春。
马钰	满庭芳	赠姜王二先生	人人须道，次须知。始初屏子休妻。次则离家乞食。无作无为。但见老人童稚，便须当、礼乐先施。行大善，但生心举意，念念慈悲。挫锐摧强忍，把攀援爱念，莫起些儿。自是灵台渐莹，与道相宜。山上赤龙汞绕，海中间、黑虎铅围。大丹熟，指蓬瀛，跨朵云归。
王吉昌	月华清		一点灵光，千回沦落，四生六道游遍。苦海淹流，几许改头更面。谅四大、虚幼无根，出没甚、流星飞电。无限。递来往奇臭，枯荣迁变。识破般般不恋。悟梦蝶灯蛾，超生业字疑衍专擅。密扣玄关，摧挫寸心千炼。炼得显、元初洒落，展入地、升天体现。一贯。傲神通挥霍，清凉风扇。
谭处端	满庭芳	赠＊州王三校尉	蛾恋灯光，蜂贪花蜜，问君终久如何。欲成修炼，须出黑风波。慧剑攀缘割断，离乡土、趋却娘哥。烟霞客，水去步稳，随分养天和。消磨。除旧孽，婪耽布素，信任磨拖。兴诗词吟咏，舌诞唇歌。古往今来达士，自家与、无少无多。神仙话，休论蓬岛，似是上高坡。
张翥	摸鱼儿	题熊伯宜藏梅花卷子	记西湖、水边曾见，查牙老树如此。冰痕冷沁苔枝雪，的数花才试。天也似。爱玉质、清高不久闲红紫。孤山处士。总赋得招魂，烟荒雨暗，寂寞抱香死。春风笔，休忆深宫旧事。添人多恨多思。墨池雪岭三生梦，唤起缟衣仙子。仍独自。伴瘦影、黄昏和月窥窗纸。声声字字。写不尽江南，闲愁万斛，诉与绿衣使。
张玉娘	玉女摇仙佩	秋情	霜天破夜，一阵寒风，乱淅入帘穿户。醉觉珊瑚，梦回湘浦，隔水晓钟声度。不作高唐赋。笑巫山神女，行云朝暮。细思算、从前旧事，总为无情，顿相孤负。正多病多愁，又听山城，戍笳悲诉。强起推残绣褥，独对菱花，瘦减精神三楚。为甚月楼，歌亭花院，酒债诗怀轻阻。待伊趋前路。争如我双驾，香车归去。任春融、翠阁画堂，香霭席前，为我翻新句。依然京兆成眉妩。
赵孟＊	巫山一段云	登龙峰	片月生危岫，残霞拂翠桐。登龙峰下楚王宫。千古感遗踪。柳色眉边绿，花明脸上红。欲寻灵积阻江风。离思杳无穷。
侯善渊	沁园春		养浩颐神，离欲澄虚，物外定观。见玉关倾落，霜千点聚，碧岩漂渺，雪降团团。混内豁然，空中有象，天地相交四兽攒。前朱引，后玄随左右，虎绕龙蟠。黄宫捧出神丹。遇此物疵盲法体安。使蛇吞一粒，成龙变翼，鹌达者，立化祥鸾。点铁成金，回骸起死，杌逢之返降檀。君知否，上登仙入圣，不足为难。
王丹桂	满庭芳	咏三教	释演空寂，道谈清静，儒宗百行周全。三枝既立，递互阐良缘。尼父名扬至圣，如来证、大觉金仙。吾门祖，老君睿号，今古自相传。玄玄。同一体，谁高谁下，谁后谁先。共扶持邦国，普化人天。浑似沧溟大海，分异派、流泛诸川。然如是，周游去处，终久尽归源。
王吉昌	南乡子		进退兔和乌。驱入乾坤造化炉。少减多添循度运，情娱。巧炼丹凝体不枯。性养点尘无。放荡空圆傲玉壶。应物头头无碍，形殊。密蕴摩尼。
陆文圭	念奴娇		茂林修竹，自山阴散后，几番陈迹。修禊年年春故事，懊恨风流非昔。当日兰台，后来菊圃，苗裔江南北。睹君雅号，恍然旧事重忆。岁晚木落天寒，黑貂将敝，尚作新丰客。星斗胸中空灿烂，磨蝎空名何益。袁吕相逢，知音一笑，肉眼无人识。访予梅屋，谈天聊慰孤寂。
王处一	苏幕遮	丹阳祠堂	彦明姜，钟子政。文举先生，三友於中省。各发丹诚用得正。助阐玄门，转化昌阳境。玉阳王，为袖领。外诱诸公，结果全真行。工匠同流须至敬。感动扶风，专向蓬莱等。
洪希文	浣溪沙	试茶	独坐书斋日正中。平生三昧试茶功。起看水火自争雄。势挟怒涛翻急雪，韵胜甘露透香风。晚凉月色照孤松。
王哲	探春令		兀然真性，杳杳默默，无微无大。一团莹宝，光明围绕，五彩同随那。逍遥自在堪经过。有玉童相贺。满空馥郁，盈盈里面，来伴神仙坐。
张之翰	唐多令		不是强辞荣。风波实可惊。算平生、耐久交情。走遍天涯依旧好，都不似、一灯青。世路自欹倾。湖天方晦明。也休将、文字争鸣。一曲渔歌无别调，烟雨外、两三声。
王哲	卜算子	谒友不遇	曩者见张公，索写词中信。王哲今朝故故来，甚没个人相近。回首跨清飚，随足云霞趁。却入全真复旧堂，把一点灵明认。
邵亨贞	齐天乐	张翔南寓金陵时，尝有寄金子尚魏彦	，独以赏音见许，而不知予频年连婴逆景，久疏词笔，非复向时怀抱矣，戊申秋杪，邾仲羲持示词卷，且辱彦文寄声，并索近作入卷，乃为倚歌二阕，其一以答彦文，其一以喜翔南还家当年放浪苏台下，长从故人诗酒。茧帖飞花，弦度曲，思绕阊门杨柳。星霜易久。怅十载分携，几番回首。沧海尘昏，屋梁落月尚依旧。山林何处寄傲，不如人意事，长是八九。有客传书，多君玩世，况是不忘衰朽。明朝见从。纵少壮难追，好怀还有。醉墨淋漓，浩歌开笑口。
萨都剌	酹江月	任御史有约不至	秦淮晓发，挂云帆十丈，天风如箭。一碧湖光三十里，落日水平天远。系马维舟，买鱼沽酒，杨柳人家店。轻寒袭袂，淮南春色犹浅。几度暮鼓晨钟，南来北去，游子心倦。芳草萋萋天际绿，怅望故人应转。翠袖偎香，锦筝弹月，何处相留恋。有人独自，灯花深夜频翦。
元好问	感皇恩	洛西为刘景玄赋秋莲曲	金粉拂霓裳，凌波微步。瘦玉亭亭倚秋渚。澹香高韵，费尽一天清露。恼人容易被、西风误。微雨岸花，斜阳汀树。自惜风流怨迟暮。珠帘青竹，应有阿溪新句。断魂谁解与，烟中语。
景覃	天香		市远人稀，林深犬吠，山连水村幽寂。田里安闲，东邻西舍，准拟醉时欢适。社祈雩祷，有箫鼓、喧天吹击。宿雨新晴，垅头间看，露桑风麦。无端晴亭暮驿。恨连年、此时行役。何似临流萧散，缓衣轻帻。炊黍烹鸡自劳，有脆绿甘红荐芳液。梦里春泉，糟床夜滴。
张可久	青玉案	春思	柳眠花困春如醉。人比年时更憔悴。珊枕香寒风半被。夜长无眠，日高未起。深掩屏山翠。鬟儿只道春睡。才说相思那人讳。暖玉崧崧珠约臂。卦钱摇遍，帕罗揉碎。几点桃花泪。
邵亨贞	摸鱼子	甲辰季秋，与夏颐贞同在吴门，屡有	人罗仲达以节物为具，同席数人，意颇欢适。乙巳九日，在九山之东泗水上，酒兰散步，夕阳依依，风在望，兴怀往事，不能无述，未知明年又在何处。驹隙如驰，行乐能几，所谓难逢开口唉也记年时、满城风雨，姑苏台下重九。客楼已办登临屐，曾为好山回首。延伫久。望翠壁嶙峋，闲却题诗手。相逢野叟。强笑折黄花，乱簪乌帽，来与共尊酒。流光去，肯为闲人宿留。惊心节序依旧。西风只知么吹蓬鬓，病骨尚堪驰骤。官渡口。便拟唤扁舟，往问江潭柳。明年健否。纵世故无情，未应迟暮，孤负此时候。
王吉昌	南歌子		大药西南采，调和东北隅。火龙水虎奋天衢。七政枢机，斡转运琼酥。月窟喷香麝，冰壶迸玉珠。金童拈弄谒仙都。喜动天颜，赐寿等虚无。
张翥	桂枝香	赏桂杨氏山园，夜饮花下有作	天香万斛。尽贮入魏台，辟寒金粟。谁唤仙娥睡起，露妆烟沐。翠云裙袖黄云袜，倚秋风、乍惊郎目。恨无明月，高烧蜡炬，分阴丛绿。深照见、凉禽并宿。爱摇滟琼杯，花影堪掬。寸梦丝缘旧约，尚堪重续。何时卜隐西湖上，葺缃荷、芳杜为屋。小山人远，魂招不来，谩歌遗曲。
王恽	水调歌头	次前韵	纫兰缀芳佩，远驾振灵修。王城似海无际，泛若一轻舟。谁着朱衣白简，老坐凝床十日，双鹘漫横秋。落日壮心在，不负鬼神幽。笑咿，惊肮脏，竟何求。丈夫出处义在，不用计行留。万事味来嚼蜡，只有济时一念，未肯死前休。驱马出东郭，聊以散吾忧。
元好问	水调歌头	缑山夜歌	石坛洗秋露，乔木拥苍烟。缑山七月笙鹤，曾此上宾天。为问云间嵩少，老眼无穷今古，夜乐几人传。宇宙一丘土，城郭又千年。一襟风，一片月，酒尊前。王乔为汝轰饮，留看醉时颠。杳杳白云青嶂，荡荡银河碧落，长袖得回旋。举手谢浮世，我是饮中仙。
马需庵	水调歌头	寄洪大参	关山渺无际，何处认三韩。辽阳烟树千里，回首路漫漫。暂屈元龙湖海，坐镇东方雅俗，心与野云闲。姓字九天上，早晚召君还。记当时，题好句，醉中看。二难兄弟俱在，门外驻金鞍。一别流年似水，暗想浮生如梦，赢得鬓毛斑。何日一尊酒，相对谢东山。
马钰	瑞鹧鸪	赠众道契	修行何处用功夫。马劣猿颠速剪除。牢捉牢擒生五彩，暂停暂住免三涂。稍令自在神丹漏，略放从容玉性枯。酒色气财心不尽，得玄得妙恰如。
马钰	调笑令	和师韵赠张马二公	调笑。论微妙。月内银蟾端千跳。中宵日里金鸡叫。坎虎离龙围绕。忽然撞著姹婴召。共守丹炉了了。
侯善渊	满庭芳		斗柄回旋，紫微初现，缅平一色淳清。云瑛捣尽，天宝耀华婴。玉桂琼林素羽，升玄御、光璨流精。冷然妙，丹黄金碧，炜烨化微星。星徽清雅宴，纯风隐韵，忘相忘形。愿吾流开悟，心释浮荣。勿念云山路隔，高著眼、莫昧灵明。如斯理，青童飞去，点破大兰城。
吴存	摸鱼儿	九日会周南翁子溪上	问篱边、黄花开否，瓮头新酒绉未。故人有约酬佳节，一幅锦云先坠。凝暮睇。正溪上、西风飒飒吹凉袂。行人笑指。大似渊明，吟诗吻燥，忍待白衣至。曾报与，松下巢居居士。应来别墅同醉。三人对月歌还舞，千载重阳奇事，何况是。青云士、京华冉冉催征骑。吾侪耄矣。愿强健年年，茱萸在手，分寄五千里。
王恽	感皇恩	广平道中，寄总管宁端甫	风雨暗公堂，故人晤对。邂逅燕城又三载。偶因官事，喜向广平重会。照人光彩好、心期在。万里功名，半生湖海。十五年间颜改。笑谈尊俎，比老几回倾盖。秋风横漯上、期相待。
尹志平	巫山一段云		太上临关日，吾宗受道时。七雄戈戟斗相持。何处起慈悲。直至西天行化。大教普闻天下。古今今古类皆同。方显道家风。
王处一	归朝欢	继古韵五首	业尽神生光一簇。颐养长生真面目。心目还似月当天，神清有若风摇竹。醉唱仙部曲。更令般载瑶台玉。透昆宫、星坛月殿，日射喷红绿。不向人间贪福禄。时得诸天常整覆。五方霞彩结成雯，洪波里面金丸漉。灿烂明胜烛。七宝九宫光透熟。转玲珑、刀圭入腹。不论惊荣辱。
凌云翰	苏武慢		玉砌雕阑，朱门紫陌，争似道人茅宇。尊有新醪，盘无兼味，自傍小溪垂缕。富贵何淫，贱贫亦乐，此外更无他语。有时将明月为家，或共白云为侣。还俯视、六合之间，茫茫何物，不入灵台丹府。绿水青山，野花啼鸟，已把此心留住。梦熟黄梁，尘飞沧海，转首便为千古。问雪堂、归去何时，江上一梨春雨。
许有孚	太常引		靓妆仙子谢纤浓。独立水云红。绰约画阑东。似姑射、冰肌雪容。翠盘承月，玉杯擎露，粲粲蕊珠宫。真赏有邻翁。画添入、霓裳曲中。
姬翼	鹧鸪天		争鹿人家梦未回。眼前触物尽尘埃。古人踪迹徒云耳，宿世功名安在哉。明月窟，乱云堆。纷纷浪语总休该。流霞一醉三千日，莫管红轮上下。
倪瓒	忆秦娥	昨日尝赋忆秦娥一首，以介石齐前木	笑人寂寞，盖以风雨伤怀耳。兹重改呈，又作一首，共写呈，二君却不可扶疏玉。蟾宫树影阑干曲。阑干曲。一襟香露，几枝金粟。娥镜里秋云绿。无端风雨声相续。声相续。不须澄霁，为沽。
王丹桂	洞仙歌	述怀	道家门户，寂淡清虚好。荣耀矜夸自无扰。向午窗、披玩道德南华，除此外，闲弄丝桐一操。秋光未老。锦树屏山绕。适性携筇任登眺。对茫茫鲸海，触目琉璃，天一色、何必搜穷密妙。待他年、功满化飞仙，越烟浪云涛，直趋蓬岛。
张之翰	满江红	益都时习阁睡起	六月青州，何处是、此身堪著。都不似、素王宫里，倚云高阁。万里风来无隔处，睡余常觉衣裳薄。把暑天如水画如年，消磨却。心地上，何轩豁。眼界外，犹廖廓。被野烟高鸟，劝予清酌。一片青山知客意，冷光堆满栏干角。恨偃然、不肯入城来，难相约。
邵亨贞	西江月	赋陶九成瓷牖朝光书室	土室融融曙色，山窗晏晏春眠。东风和气满壶天。依约镜奁初展。晴散茅檐云彩，浮纸帐香烟。一枝花影弄婵娟。染就素罗团扇。
纸舟先生	西江月	以上二首见纸舟先生全真直指，注谓	光彻虚空上下，人人具足无亏。全真真里露真机。实证无为不二。扫去闲名野字，胸中莫滞些儿。七真五祖只如斯。悟得真超圣地。
刘志渊	武陵春	王小先问禅	法界一真心正住，当体灭诸缘。内外辉辉体现前。无地亦无天。取相於禅禅复远，禅性月沉渊。动静俱无镇湛然。神用即真禅。
萨都剌	酹江月	题清溪白云图	周郎幽趣，占清溪一曲，小桥横渡。溪上红尘飞不到，惟有白云来去。出岫无心，凌江有态，水面鱼吹絮。倚门遥望，钟山一半留住。涵影淡荡悠扬，朝朝暮暮，是几番今古。指点昔人行乐地，半是鹭汀鸥渚。映水朱楼，踏歌画舫，寂寞知何处。天涯倦客，几时归钓春雨。
吴景奎	念奴娇	寄萧善云	绛河明月，到中秋、不比寻常三五。神女梦，寒生嫉妒，特地行云行雨。天上婵娟，人间阴晦，怅望成凄楚。金尊翠袖，澹然相对无语。遥想天柱峰头，通宵宴赏，此地今何处。争似银桥侵汉表，直入琼楼玉宇。桂树婆娑，羽衣凌乱，偷得霓裳谱。素娥应笑，醉来狂兴如许。
王丹桂	诉衷情	继古韵	瑞云深处是仙家。高枕卧烟霞。调引个中物象，玉兔配乌鸦。甘淡素，弃轻纱。远浮华。身崇三教，心敬三光，头戴三花。
许有壬	忆秦娥		长安陌。东风杨柳花如雪。花如雪。青条无数，为君攀折。少年刚道轻离别。临歧未信心如铁。心如铁。旧怀新恨，满梁残月。
张伯淳	柳梢青	赋枯梅寄张郎中马同知 强村丛书用绣	冷淡根。小春时候，两蕊三花。栽向西湖，移来东阁，一任安排。绝怜瘦影横斜。但宜在、山巅水涯。花里平安，岭头孤秀，荣悴争些。
牧常晁	临江仙		午夜金乌从海底，丑初渐出扶桑。大明东向属三阳。韶华春满院，无地不生光。直驾河车朝帝阙，泥丸宫饮琼浆。华池神水灌中黄。婴儿未就母，地久更天长。
曹伯启	南乡子	二阕四川道中作	蜀道古来难。数日驱驱兴已兰。石栈天梯三百尺，危栏。应被旁人画里看。两握不曾乾。俯瞰飞流过石滩。到晚才知身是我，平安。孤馆青灯。
王哲	巫山一段云		对月成词句，临风写颂章。一枝银管瑞中祥。随手染清凉。玉洞六开深浅，宝树花分篆香。蓬莱仙岛是吾乡。宴罢后琼堂。
刘敏中	沁园春	仲敬吾友归自曹南，而寿辰适至，喜	章，遂用其韵，俾奉觞者歌以侑欢云万里长风，一夕吹君，飞来自南。想江东渭北，同惊过雁，升高望远，几度停骖。蓦地相看，茫然皓首，依旧华峰碧玉簪。风雷起，放连宵痛饮，拥席高谈。君才何地非堪。从此看、恩麻彩凤衔。但平生出处，于心已卜，古人事业，着力须贪。有道如斯，区区更问，紫绶朱衣青布衫。今秋菊，也为君开早，香满均庵。
王国器	踏莎行	月奁匀面 复古诗集五	冰鉴悬秋，琼腮凝素。铅华夜捣长生兔。玉容自拟比娥。妆成尤恐娥。花影涵空，蟾光笼雾。芙蓉一朵溥秋露。年年只在广寒宫，今宵。
邵亨贞	长亭怨慢	杨花	正愁怕、曲江云尽。转首隋堤，尚留芳景。客路相逢，满身香影动离恨。绿窗深窈，浑不寄、天涯信。暗忆那回时，向马足车轮，长是随趁。问春心何在，一点沾泥无准。潘郎怕老，又禁得、雪添双鬓。怅日暮、静掩长门，且频嘱、东风休紧。谩犹记章台，帘卷日长人困。
耶律铸	鹊桥仙	阆州得稼轩乐府全集，有西江月而今	曰，不若道宜笑宜狂宜醉。请足成之皇都门外，玄都观里。露井树旁歌意。先生凭恁作生涯，只嘲柳嘲桃嘲李。酒龙歌凤，莫相回避。就取逢场戏。且听人劝要推移，更宜笑宜，李树代桃僵。
刘秉忠	卜算子		晓角才初弄。惊觉幽人梦。珠压花梢的的圆，春露昨宵重。小鼎香浮动。闲把新诗诵。坐客同尝碧月团，擘破双飞凤。
宋＊	清平乐	武陵客舍小酌，与田夫相对酬酢，闻	花台竹坞。对雨罗尊俎。邂逅田翁同笑语。问讯村墟禾黍。酒徒咫尺高阳。粉营狎坐飞觞。一种麴生风味，不知谁弱谁强。
沈禧	踏莎行	芳尘春迹	径积红埃，风飘难尽。一钩新月云边印。锦鸳飞去尚留踪，青鸾舞罢犹存影。沉屑浮香，露华滋润。凌波人去遗芳恨。玉容想像夜曾来，星前。
蒲道源	鹧鸪天	寿耶律总管	春膏兆有年。街头粟贱不论钱。时机似见天心顺，物理端由刺史贤。人富贵，寿绵延。满城桃李动芳妍。邦民香火才收罢，黄阁声名次第。
赵孟＊	巫山一段云	望泉峰	晓色飘红叶，平沙枕碧流。泉声云影弄新秋。触处是离愁。脸泪横波漫，眉攒片月收。佳人欲笑卒难休。半整玉搔头。
刘志渊	减字木兰花		蛮触非是。识破心颜如弃。痼疾云山。猿鹤相陪尽日闲。一壶风月。清净光明相照彻。内外俱空。无执空心触处通。
王恽	酹江月	福建官舍言怀	散材无用，空拥肿、岂是入时花样。白发苍颜官舍底，日把早衙来放。主治官书，隐忧民瘼，惬澄清望。简华霜在，顾予关甚得丧。，藕丝能，况忝为司长。后拥前呵非不欲，梦寐山林长往。不忆鲈，不怀松桂，祗为身多恙。诸公垂顾，免教憔翠烟瘴。
王吉昌	采桑子		志枢动静勤朝暮，特玩屯蒙。消息玄通。橐龠吹嘘契太空。匠成伏火纯阳体，法界冲融。造化真功。宇宙都归掌握中。
张弘范	清平乐		关河南北。有雁无消息。落日楼头人正忆。啼鸟一声山碧。莺莺燕燕争春。红尘马足车轮。惟有新丰豪客，东风老泪沾巾。
马钰	满庭芳		家缘猛弃，更不疑惑。辨认阴魂阳魄。咄出尸虫，屏尽气财酒色。好事先人后己，做憨憨、有似弥勒。修大道，处无为无作，渐通妙格。物外逍遥自在，真欢乐，清中静中招得。功累三千，更要行满八百。时时运行日月，这些儿、他人难测。真了了，便得为蓬莱仙客。
张野	满江红	用李廷弼留别韵	一梦黄梁，邯郸道、几人曾觉。空怨杀、津亭叠鼓，戍楼残角。往岁相逢淮渡，今年同向钱塘泊。叹飘零、俱为出山忙，平生错。青青鬓，长如昨。纷纷事，轻抛却。道功名何必，凤池麟阁。老境尚期游汗漫，壮心不用伤离索。恨明朝、相望越山重，吴江阔。
马钰	临江仙		乞觅残馀真活计，无羞无耻无荣。舍身岂是喂饥鹰。亦非为虎食，不著假身形。万种尘劳齐放下，自然神气灵灵。心猿意马两停停。无缘沉苦海，有分看蓬瀛。
吴镇	渔父		残霞返照四山明。云起云收阴复晴。风脚动，浪头生。听取虚篷夜雨。
谢应芳	点绛唇	和林韵	往古来今，何人不道闲居好。忙多闲少。应被青山笑。蒲柳衰颜，我独惊秋早。茅斋小。几番掀倒。风雨都湿了。
王哲	行香子		四鼓才平，木德行香。青龙上，坐个娇娘。口贲赤气，身挂朱裳。更戴琼花，餐琼蕊，饮琼浆。往来谐欢，交媾相当。欣然用、颠倒阴阳。冲开卯甲，日放晶?衮大明珠，通明焰，过明堂。
王恽	太常引	周都运生朝时添寿王村	量蟠英伟气和愉。道沧海，得遗珠。忠义与心俱。见漕府、归来转输。山呈霁色，杯添野水，春满野人庐。郑重万金躯。要羽翼、当年汉储。
宋＊	踏莎行	早春景陵道中，兼旬阴晦	野烧回青，溪梅褪粉。路旁新柳鹅黄嫩。连阴未放碧波明，峭寒尚阻东风信。咿轧肩舆，飘萧蓬鬓。病余怀抱无风韵。采笺何暇写闲情，绿尊。
吴＊	柳梢青	至正戊子孟冬，竹庄梅已蓓蕾，因赋	故写梅就书之。环竹庄人墙角孤根，株身纤小，娇羞无力。蟹眼微红，粉容未露，不禁春色。待东君汩没芳姿，渐迤逦、檀心半坼。缓步迥廓，黄昏淡月，那时相得。
胡炳文	满江红	赠吴又玄，吴又玄得其伯父子云太博	贵贱，累多奇中，作此赠之一画先天，谁知得、已涵玄九。这易玄机括，子云传授。杜宇一声春欲晓，牡丹几朵花开昼。问尧夫、数字自何来，俱参透。心胸里，罗星宿。心画上，占爻繇。看肆中帘卷，门前车辏。易字分明书日月，天真是谈天口。岂太玄而后遂无玄，如今又。
刘秉忠	点绛唇	梨花	立尽黄昏，袜尘不到凌波处。雪香凝树。懒作阳台雨。一水相系，脉脉难为语。情何许。向人如诉。寂寞临江渚。
邵亨贞	点绛唇		萼绿仙人，孤山雪后相逢处。旧时村路。璨璨琅树。玉出蓝田，不受纤尘。长怀古。罗浮风度。梦逐幺禽去。
刘秉忠	南乡子		游子绕天涯。才离蛮烟又塞沙。岁岁年年寒食里，无家。尚惜飘零看落花。闲客卧烟霞。应笑劳生鬓早华。惊破石泉槐火梦，啼鸦。扫地焚香。
王结	沁园春	忆故人	盖世英雄，谷口躬耕，商山采芝。甚野情自爱，山林枯槁，癯儒那有，廓庙英姿。落魄狂游，故人不见，蔼蔼停云酒一卮。青山外，渺无穷烟水，两地相思。滦京着个分司。是鸣凤朝阳此一时。想朝行惊避，豸冠绣服，都人争看，玉树琼枝。燕寝凝香，江湖载酒，谁识三生杜牧之。凝情处，望龙沙万里，暮雨丝丝。
许有孚	摸鱼子		买陂塘旋栽杨柳，山中道士家务。丰年城市秋偏好，又近重阳风雨。兰泛渚。虽信美江山，不似吾双屿。孙儿学语。说桑梓光阴，松筠节操，岁岁有欢趣。沙堤路。身退功成天许。非熊梦断占吕。但教阶下人如谢，解道春池新句。尊有醑。更不说、传家事业光吾谱。衣冠尚古。有双桧亭台，万荷池沼，安我邵平圃。
张翥	破阵子	七夕戏咏	此夕天孙河鼓，多情呆女痴儿。鹊驾年年仍远渡，蛛合家家长巧丝。星期莫怨咨。迢递金钗私语，凄凉纨扇宫词。奔月娥催去路，行雨巫山空梦思。都无重会时。
滕宾	洞仙歌	送张宗师捧香	醉骑黄鹄，飞下红云岛。铁笛吹寒洞天晓。被人间识破，惹起虚名，惊宇宙，一笑天高月小。仙槎人去后，殿上班头，除却洪崖总年少。看天香袖里，散作东风，吹不断、海北天南都到。试容我、从游五陵间，便吹入苍寒，一蓑烟钓。
王国器	踏莎行	巫峡云涛 铁网珊瑚九	雪练横空，箭波崩岫。女娲不补苍冥漏。何年凿破白云根，银河倒泻惊雷吼。罗带分香，琼纤擎酒。销魂桃叶烟江口。当时楼上倚阑人，如今。
赵孟＊	巫山一段云	聚鹤峰	鹤信三山远，罗裙片水深。高唐春梦杳难寻。惆怅到如今。十二峰前月，三千里外心。红笺锦字信沉沉。肠断旧香衾。
许有壬	南乡子	和欧阳玄之韵	高论听悬河。先知新诗问老坡。手冷不甘寒气早，谁呵。更被黄花笑鬓皤。风竹乱婆娑。老我衰颜藉酒酡。佳节重逢真可赏，赓歌。陶令壶觞。
王哲	踏莎行	别家眷	妻女休嗟，儿孙莫怨。我咱别有云朋愿。脱离枷锁自心知，清凉境界唯余见。步步云深，湾湾水浅。香风随处喷头面。昆仑山上乐逍遥，烟霞。
元好问	朝中措	贺张伯宁家儿子犀郎＊日 赵万里据翰	骊珠兴彩照燕南。喜气溢街谈。未到灵椿丹桂，一枝先看宜男。明年人日，探官贴子，已具新衔。管甚犀郎小小，安排竹马青衫。恩水上觅红云一首，已见五卷本一。又周泳先据明曹璇琼花集，补好问望江南维扬好灵宇看琼花一首乃宋韩琦词。
程文海	浣溪沙	题湘水行吟	风雪交加冻不醒。抱琴谁共赏湘灵。数峰全似故乡青。流水落花何处路，绿阴幽草可怜生。行人小待我同行。
马钰	满庭芳	悟生死	七十韶华，暂时光景，寻思一向沉吟。酸辛入鼻，苦痛事攒心。生死都来两字，既生身、有死相临。堪养氯，要逃生死，物外去搜寻。心开通妙用，火中养木，水里生金。把乾坤骨髓，收向朱林。龙虎变成婴姹，灵灵显、岂论阳阴。无生灭，真真了了，跨鹤上瑶岑。
刘仲尹	谒金门		帘半?四座绿围红簇。歌尽玉台连夜烛。欢缘仍恨促。休唱莲舟新曲。烟水画船摇绿。肠断鸳鸯三十六。紫蒲相对浴。
张翥	百字令	燕城晚望	碧天向晚，远云开疑是、江南山色。渺渺孤鸿残照外，独上高城望极。鸡散台空，萤沉苑废，龙去沟无迹。英雄安在，千秋恨血凝碧。我欲携酒重来，佛狸祠下，字暗苍苔石。社鼓神鸦浑不见，一片青青荠麦。夜月琼枝，春风水调，肯慰淹留客。翩然归去，天风扶下双舄。
梁寅	谒金门	舟中对月	天似洗。遥望楚山千里。归雁数声云外去。此身犹滞此。半夜潜蛟不起。潭月金鳞光细。独倚孤篷浑不寐。碧流清见底。
魏初	感皇恩	次商参政韵	睡起独登临，不禁残酒。楼上阑干厌晴柳。好山凝望，良是慰予心友。风烟春近也，平安否。画戟朱门，谁堪炙手。茶社诗盟要长久。年来和梦，无复东奔西走。麒麟新画像，从渠有。
尹志平	凤栖梧	宣德州见请，以此词答之	山后三阳都历遍。宣德朝元，不晚须相见。数载师前人事倦。区区独自随风转。几度天长曾发愿。粝食粗衣，隔断人情面。富贵荣华无意恋。
张野	临江仙	戊午九月二十一日，宴罢直省，和徐	帘暮酒阑人散后，满庭松竹萧森。捣残秋思是邻砧。翠屏惊旧梦，白发入新吟。盖世勋名将底用，悠悠往古来今。一灯孤恨夜窗深。筝间纤笋玉，杯冷软橙金。
李真人	望江南		初学道，须认得真船。采取铅中金白雪，却将金雪作丹田。方始见重。
王哲	满庭芳	赠毋希扬	话虚无，中莲出，人得遇希扬。高胜我，事事总辉光。兀腾腾自在，风动、与道相当。藏宝，花开后，空里撒真香。傍。银浪淼，逢烟焰，暑气成霜。青芽金叶，片片清凉。兆城南岭立，字得、天外铺张。生忆，怀词曲，须唱满庭芳。
陈栎	清平乐	寿彬齐四月二十八日	清和天气。三荚萱犹翠。恰喜先生初度至。近迓薰弦佳致。几年人物彬彬。文华质实惟均。寿宿临之在上，龙溪文脉常新。
刘敏中	清平乐	次前韵	功名休望。且看龙钟状。身是龙钟心坦荡。大吉宜称上上。如今已结幽庵。溪山好处须探。料得山风知我，隔林吹下飞岚。
张玉娘	苏幕遮	春晓	月光微，帘影晓。庭院深沉，宝鼎余香枭。浓睡不堪闻语鸟。情逐梨云，梦入青春杳。海棠阴，杨柳杪。疏雨寒烟，似我愁多少。谁唱竹枝声缭绕。临风，自诉东风早。
王哲	减字木兰花	自咏	小名十八。读至孝经章句匝。为庆清朝。爱向樽前舞六么。呼卢总会。六只骰儿三没赛。傻得唯新。刮鼓丛中第一人。
姬翼	鹊桥仙	赠大方，时在共城	来时如觉，去时如梦。别我无情相送。临行嘱咐没多言，但莫把、人情戏弄。真师宜奉。仙场选中。乘取彩鸾金凤。向蓬莱高会醉蟠桃，也胜。
李俊明	满江红	李孝先寿日四月八日	小雨初晴，风摇荡、绿阴清书。见说到、长庚复向，人间钟秀。又对上番成竹笋，能忘赠别垂条柳。看将来、三五月圆时，人如旧。时东平取前妻。浮世事，群知否。春梦断，空回首。笑平生豪迈，气冲牛斗。幽鸟自歌无谱曲，飞花故送长生酒。待骑鲸海上再相逢，为君寿。
侯善渊	酹江月		一天清翠，混阳和微密，寂寥无物。致静颐心开上窍，通化灵明虚谷。育养元神，真人出现，放旷无拘束。皇天道父，赐余无限清福。天心正法盟威，紫虚道德，上品三乘?金简玄科封慧剑，心印清光无欲。己病先除，心邪摄正，百怪皆潜伏。不繁法信，自然披褐怀玉。
袁易	南柯子	再用前韵	绿酒忘年友，黄花入幕宾。狂歌鼓腹混尧民。冷笑世间，名利细如尘。二妙真无敌，千篇转逼人。蛟龙惊避噤无神。争得呼为风雨吐为云。
杨果	小桃红		采莲人和采莲歌，柳外兰舟过，不管鸳鸯梦惊破。夜如何？有人独上江楼卧。伤心莫唱，南朝旧曲，司马泪痕多。
侯善渊	点绛唇		背剑携筇，蹑径穿云过。青苔破。岚嶂松边，拂石临溪坐。酒饮单卮，一弄清音和。无不可。孰与朋俦，明月清风我。
张之翰	酹江月	赋济南风景，和东坡韵	南山北济，算难尽、十二全齐风物。平地华峰天一柱，鹊倚岩岩青壁。金线横波，真珠出水，趵突喷寒雪。无穷潇洒，品题宜有才杰。遥忆工部来时，谪仙游处，兴自云间发。翠琰高名千古在，不逐兵尘磨灭。细嚼遗篇，高歌雅句，风动萧萧发。英灵何许，画船独醉月。
山主	临江仙		四愿弘深垂教纲，心怀喜舍慈悲。爱河苦海度群迷。水离生灭，彼岸订菩提。值难逢应称圣号，他心慧眼痴知。焚香礼念降灵威。神通如电，
邵亨贞	浣溪沙	丁酉早春试笔，东钱南金	乱后无诗做好春。春光却又恼诗人。溪头举目暗伤神。杨柳官桥人迹绝，杏花歌馆烧痕新。相期何处避兵尘。
张翥	丹凤吟	幺凤	蓬莱花鸟。记并宿苔枝，双双娇小。海上仙姝，唤起绿衣歌笑。芳丛有时遣探听，东风数声啼晓。月下人归，凄凉梦醒，怅愁多欢少。念故巢犹在瘴云杪。甚闭入雕笼，庭院深悄。信断羁雌远镇怨索绕。翠襟近来渐短，看梅花又还开了。纵解收香寄与，柰罗浮春杳。
姬翼	巫山一段云		云散金风劲，天开玉宇新。亭亭孤月转冰轮。光彩破黄昏。清坐然韵胜。缥缈太虚真境。不烦风驭与飚轮。平步越昆仑。
谢应芳	水调歌头	中秋言怀	战骨缟如雪，月色惨中秋。照我三千白发，都是乱离愁。犹喜淞江西畔，张绪门前杨柳，堪系钓鱼舟。有酒适清兴，何用上南楼。金甲，驰铁马，任封侯。青鞋布袜，且将吾道付沧洲。老桂吹香未了，明月明年重看，此曲为谁讴。长揖二三子，烦为觅菟裘。
尹志平	西江月	人西山路	石径云梯路险，攀萝揽葛难行。洞天深处水山明。远却尘寰视听。土洞安眠稳坐，松岩耳静心清。不须更羡许由名。便是超凡入圣。
赵孟＊	虞美人		池塘处处生春草。芳思纷缭绕。醉中时作短歌行。无奈夕阳、偏旁小窗明。故园荒径迷行迹。只有山仍碧。及今作乐送春归。莫待春归、去后。
沈禧	风入松	水仙	忆从湘浦遇琼仙。解佩是何年。冰姿不许铅华污，淡凝妆、风度飘然。长伴霜前青女，来寻月下婵娟。一尘难染净娟娟。独立晚风前。黄冠翠袖殊清雅，误思凡、谪向江边。弟梅兄是侣，桃娇杏冶空妍。
沈禧	朝中措	兰词  百亩余香	芳皋百亩长荪兰。竹石共檀栾。风泛国香冉冉，霞滋幽艳。芽抽紫玉，花垂月穗，叶缀香缨。堪羡也宜剑佩，此生不遇湘灵。
蒲道源	点绛唇		一赋阿房，水之江汉星之斗。授。不待形容口。，秀。宜称首。肯教韩柳。独擅文章手。
王哲	踏莎行		大道无名，害风有作。踏莎行里成欢乐。因缘脚脚修练成，莲花步步相随著。透出清泉，上冲碧落。成雯结盖须磅礴。外馨接引好辉光，内明。
张翥	水龙吟	听房氏自然歌，求词为赋	春风琼树香中，数声恰似流莺啭。歌尘飞下，落花起舞，骊珠脱串。豆蔻珠帘，牡丹雪岭，小桃人面。是自然绝艺，天然书谱，霓裳序，六幺遍。独占二分月色，向尊前、几番曾见。赏音如此，不辞醉墨，为题纨扇。浪雨闲云，积香残黛，莫论恩怨。看浓华又老，情缘未断，寄楼中燕。
张野	念奴娇	白莲用仲殊韵	水风清暑，记平湖十里，寒生纨素。罗袜尘轻云冉冉，彷佛凌波仙女。雪艳明秋琼肌沁露，香满西陵浦。兰舟一叶，月明曾到深处。谁念玉佩飘零，翠房凄冷，几度相思苦。异地相看浑是梦，忍把荷觞深注。碧藕多丝，翠茎有刺，脉脉愁烟雨。江云撩乱，倚阑终日凝伫。
王哲	西江月	四时	堪叹春冬秋夏，奇葩异卉争开。流年不觉暗相催。事到头来怎悔。独我摇头不管，唯将内彩追陪。青红黄白黑纯皑，覆焘真金鼎鼐。
马钰	巫山一段云		醉卧琉璃帐，闲看悲翠帘。自然俗虑绝毫纤。宝鼎玉花添。起心香性炷。引动麟飞凤舞。龙蟠虎绕戏神珠。丹结赴仙都。
张伯淳	糖多令	寿王肯堂	前日是中秋。婵娟为我留。画图间、主劝宾酬。忙处偷闲谁得侣，真意度，淡交游。薇省老参谋。三台一举头。鲁祥麟、憎重儒流。今岁彩衣还有伴，方衮衮，庆公侯。
马熙	渔家傲	补和可翁四首	香雾空蒙烟缥渺。青归林木先从杪。若采芳洲繁采沼。花事悄。幽情聊复忘鱼鸟。鸟倦知还亭月老。鱼安浅碧吹斜照。鱼若有言求直钓。秦吉了。也应能唱渔家傲。
长筌子	抛球乐		细开根基妙道，几人深知。自大朴初分，剖散洪，画八卦帝尊伏牺。辨百草、功显神农，播稼穑、德布华夷。次后运启轩辕，圣明宣教，诸方吐瑞芝。感遐荒奠枕，清宁万国，更迤逦求道，七十馀师。从此阐淳风，降后代神仙出世机。既到今日，不悟群迷。总被利名驱驰。独余摆脱羁縻。任落魄、南北与东西。壶中景，真消息，三火烹煎坎离。杳冥恍惚，谁信有、纯阳龙飞。斡开玉户金关，祥烟瑞气，红云罩紫微。听无弦雪曲，仙音韵正美，见日月配合，结就刀圭。功满大丹成，便拂袖长生路上归。住天宫快乐，武陵瑶池。
姚燧	满江红	送张子正广西宣慰司都事	瘴海盲风，更谁避、楼船樯折。长记得、铙歌归路，获嘉时节。日夜丹青麟阁梦，论功才补朱衣缺。问世间、求宠有门无，终迷辙。为此错，平生铁。岭峤，皆炎热。独梅花万里，桂林冰雪。跃马十年销髀肉，还游一债偿难彻。笑悠悠、造物戏人哉，冠缨绝。
丘处机	芰荷香	乞食	日奚为。信腾腾绕村，觅饭充饥。拦门饿犬，撑突走跳如飞。张牙怒目，待操心、活龈人皮。是则是教你看家，宁分善恶，不辨高低。可叹狺狺此物，盖多生乖劣，一性昏迷。谈科演教，丁宁掐耳难知。虽然太上，驾亲临、无处慈悲。为人早早修持。还到恁时，发愤应迟。
王哲	踏莎行	总咏	斧堪擎，随缘斫。钢全生就令分局。一司管刮水中金，一司管伐山头玉。窍子方长，攀儿圆促。头头柄柄常相逐。劈开金母紫芒攒，判通。
李治	摸鱼儿	遗山乐府上附	雁双双、正飞汾水，回头生死殊路。天长地久相思债，何似眼前俱去。摧劲羽。倘万一、幽冥却有重逢处。诗翁感遇。把江北江南，风嘹月唳，并付一丘土。仍为汝。小草幽兰丽句。声声字字酸楚。拍江秋影今何在，宰木欲迷堤树。霜魂苦。算犹胜、王嫱有冢贞娘墓。冯谁说兴。欢鸟道长空，龙艘古渡。马耳泪如雨。
刘处玄	满庭芳		遇七修斋，庚申餐素，礼参旦望行香。时时念道，世梦顿然忘。三教经书为伴，真闲处、胜似贪忙。迷云散，一轮皓月，无缺照无方。从长。明大道，暗中积行，上达穹苍。效许庞归去，万古名扬。未往蓬壶阆苑，筠轩坐、吟笑潜藏。功成去，阴公难唤，跨鹤到仙乡。
马钰	满庭芳	赠徐道渊	猛抛俗海，一志投玄。全真清静为先。心上无思无虑，无党无偏。无中得些雅趣，守清贫、度日随缘。自然理算，从今至古，罕有人言。惟有神翁苗裔，能承当，身中自是周圆。海底灵龟灵口，灵吸灵泉。灵光复喷绛阙，结金丹、一颗新鲜。无生灭，与山侗，共礼风仙。
王旭	木兰花慢	扬州寿瓜而夹士常	醉西湖寿酒，歌旧曲，已三年。喜万里湖山，归来相见，淮海楼边。春风绣衣无恙，唤竹西歌吹共留连。世事浮云千变，灵台孤月长圆。一官聊办买书钱。行橐故萧然。有梦里青山，词中白云，徽外鸣弦。悠悠紫台归路，乐因循、诗酒堕凡缘。借问蓬莱官府，何如平地神仙。
魏初	满江红	为双溪丞相寿	借问中朝，谁得似、相公勋旧。记前日、风云惨淡，雷霆奔走。万里野烟空绿树，旌旗莫卷熊罢吼。更挺身、飞出虎狼群，人能否。元自有，谈天口。初不负，经纶手。更诗书万卷，文章星斗。乐圣衔杯应暂耳，不妨桐院闲清书。愿寿杯、青与北山松，俱长久。
邵亨贞	春草碧	乱后乍见故人，情文浃甚。老来共谈	以索寒梅之笑乱离避世无方略。何处可寻幽，须期约。桃源只在人间，争得身轻跨寥鹤。空忆旧欢游，成今昨。自怜兵后多愁，吟肩头削。老病有孤舟，难安泊。残年但愿相依，尔汝忘形纵狂药。白首待时清，应无乐。
白朴	木兰花慢	歌者樊娃索赋	爱人问尤物，信花月、与精神。听歌串骊珠，声匀象板，咽水萦云。风流旧家樊素，记樱桃、名动洛阳春。千古东山高兴，一时北海清樽。天公不禁自由身。放我醉红裙。想故国邯郸，荒台老树，尽赋招魂。青山几年无恙，但泪痕、差比向来新。莫要琵琶写恨，与君同是行人。
沈禧	风入松		溪山如洗雨才乾。芦荻暗江湍。沙明水碧岚光净，似丹青、图画宜看。风卷浪花翻雪，飘金粉生寒。老翁终日把纶竿。潇洒异衣冠。想应自得烟波趣，又何心、显职高官。踪迹往来吴楚，梦魂不到长安。
潜真子	苏幕遮	辩水源清浊，木金间隔	昆仑山，出猛水。一派东流，九曲浊连底。下流不通无处止。澄净清清，照见神光体。金木因，为妙旨。龙虎相交，何假同元义。只恐众生难省会。再举阴阳，切切生惭愧。
王处一	江神子	述怀	青天为被地为毯。覆灵源。照心田。玉汞金铅。两脉吐流泉。自是道芽横碧汉，频浇灌，再新鲜。云朋霞友暗相传。意绵绵。运胎仙。密锁玄关。光透九重天。丹就万神齐庆贺，真灵性，复朝元。
尹志平	临江仙	示众	自对千差无可取，心闲一境堪凭。真常不昧谷神清。群魔从此灭，一点自圆成。物外清吟唯独乐，人间宠辱何惊。劝君速悟问前程。要求真实相，休论假聪明。
李齐贤	鹧鸪天	鹤林寺	夹道修篁接断山。小桥流水走平田。云间无处寻黄鹤，雪里何人闻杜鹊。夸富贵，慕神仙。到头还是梦悠然。僧窗半日闲中味，只有诗人得必。
王哲	六么令	鸣鹤馀音卷四	真清真静，便是虎和龙。澄澄湛湛，婴儿姹女自升腾。寂默刀圭根本，斋戒换西东。时中十二，常常觉照，内调神气玉炉功。何须寻枝摘叶，岂论语丹经。假馀玄妙，知懒惰亦成空。灭睡忘言除欲，饮膳少丰融。外系疏啬，人情淡薄，念头打破渐幽通。
王旭	大江东去	为张可子郎中寿	九秋风露，洗尘埃、人似华峰独立。兰省东南经济地，正赖风流筹画。湖海胸襟，冰霜气节，邈矣公难及。苍生望重，故园休梦泉石。且对得意江山，登临一笑，香满黄花席。更把西湖都酿酒，醉取白云诗客。乘兴为公，遍游仙府，检下长生籍。妙毫浓墨，书公寿禄无极。
尹志平	一剪梅		新得前高自发扬。峰峦峭拨，松桧成行。道人归计出红尘，碧洞高眠，无事牵肠。白发垂垂两鬓霜。青松影里，描邈难妆。往来游戏日当斜，行也清凉。坐也清凉。
王哲	卜算子	前后各带喝马一声 此下原有缺字	算词中话。上甘津洒。养灵烟火养莲。意马。爰俱齐舍。内丹无价。在山边挂。有屯蒙玉线缝。野马。月同安。
冯子翼	江城子	中州乐府	胭脂坡上月如钩。问青楼。觅温柔。庭院深沈，窗户掩清秋。月下香云娇堕砌，花气重，酒光浮。清歌皓齿艳明眸。锦缠头。若为酬。门外三更，灯影立骅骝。结习未忘吾老矣。烦恼梦，赴东流。
谢应芳	八声甘州	为友人赠医士	唤常娥白兔下蟾宫，玉杵捣玄霜。自焚兰古鼎，心融灵素，默契歧黄。不假残膏剩馥，时俗共传方。用我上池水，遍洗膏肓。家住六龙城里，有旧家风月，三径苍。更一林、新栽红杏暖生香。问年来、活人多少，只冁然、微笑说寻常。谁能为，写成佳传，汗竹流芳。
邵亨贞	谒金门	秋望	秋雨里。目断一溪烟水。隐隐人家疏树底。渡头灯火起。风弄远汀蒲苇。香冷虚堂窗几。陡觉夜凉侵翠被。好怀今有几。
王恽	眼儿媚		我来古过悲秋。徒倚夕阳楼。画堂歌舞，都能几日，何限幽愁。合欢闲冷孤眠苦，争向死前休。凭阑闲看，一双，对起中流。
牧常晁	临江仙		服气咽精吞七耀，存思想化三车。飞罡水散名花。词章勤奏达，吟咏酌流霞。外事何干于内境。有为功力何赊。饶君作福等河沙。不明玄牝窍，特地隔天涯。
许有壬	沁园春	次张孟功韵	击楫中流，跃马长途，今非向年。叹故人万里，江东渭北，流光几度，雁后花前。鬓影星星，人情落落，恰念苏家负郭田。空惆怅，负清泉白石，布袜行缠。壶中浩荡瑶天。问清浊何须较圣贤。想尘埃狂走，难逢一笑，扶摇直上，且任孤骞。饭有鱼羹，储无石，何必千金学计然。君知否，但东山丑妇，也自婵娟。
冯尊师	苏武慢		冒雪冲霜，迎风沐雨，得遇至人开悟。通微入妙，起死回生，可谓炼丹规矩。离坎相交，反覆阴阳，须藉木龙金虎。把乾坤鼎器，五行罗列，煅圭成土。玄妙处、种就黄芽，烧成丹药，此理向谁分诉。玻璃凤孕，碧玉龙珠，飞出瑞云深处。制电摇空，唬得三尸奔走，六贼逃去。显仙胎飞舞，五云缭绕，乐声齐举。
刘敏中	满庭芳	二舅魏知房戍沂州，见示此词，因次	鞍马雄豪，绅驰骤，几年都付寻常。边城岁晚，莲幕锦生光。得意尊前一笑，遐冲具威凛秋霜。人谁似，胸怀豁落，温雅更文章。从军真乐事，功名那问，故国他乡。笑熊非渭水，龙卧南阳。从此鹏程高举，快天风万里无妨。回首怅，穷途狂客，摇荡叹行藏。
许有壬	满庭芳	偕  士安马明初登荀和叔广思楼	沙路无泥，柳风如水，嫩凉偏入吟鞍。广思楼上，雨后看西山。回首炎氛千丈，便长啸、跳出尘寰。青天外，斜阳淡淡，倦鸟正飞还。郊原秋色里，望穷霄壤，倚遍阑干。问神仙何处，独占高寒。楼下悠悠洹水，为底事、不暂休闲。吾衰矣，休将旧手，遮日上长安。
许有壬	南乡子		沙砾不堪炊。华表高歌乞食诗。不为啄腥甘趁逐，群鸡。为伴书痴老窦威。万里在襟期。会见青云奋迅时。吐故纳新元有术，偏饥。奉瘗佳铭。
王恽	点绛唇	送董彦才西上	杨柳青青，玉门关外三千里。秦山渭水。未是消魂地。坦卧东床，恐减风云气。功名际。愿君着意。莫春闺泪。
王哲	杨柳枝		性命须将自己观。细详看。一刀项下好疼酸。最艰难。不信且将针略试，痛多端。发心要吃觉心寒。远佳餐。
冯子振	鹧鸪天	赠珠廉秀 青楼集	恁倚东风远映楼。流莺窥面燕低头。暇须瘦影纤纤织，龟背香纹细细浮。红雾敛，彩云收。海霞为带月为钩。夜来卷尽西山雨，不着人间半点。
王哲	虞美人	先生尝云，余尝从甘河携酒一瓢，欲	肯与我酒吃否。余与之，先生一饮而尽。却令余以瓢取河水，余取得水，授与先生，先生复授余，令余饮，余饮之，乃仙酎也害风饮水知多少。因此通玄妙。白麻衲袄布青巾。好模好样，真个好精神。不须镜子前来照。事事心头了。梦中识破梦中身。便是逍遥、达彼。
邵亨贞	虞美人	水仙	几年不见凌波步。只道乘风去。山空岁晚碧云寒。惊见飘萧翠倚琅。玉盘承露金杯劝。几度和香。冰霜如许自精神。知是仙姿不世间。
刘敏中	西江月	戏呈仲敬，并其母兄	掌上雏玉嫩，眼中麝锦香庖。铁郎痴小阿琼娇。十岁婆儿最巧。已许卯君书癖，更看坡老诗豪。画堂仙媪醉春醪。五福天教占了。
吴澄	临江仙	九日，舟泊安庆城下，晚歇临江水驿	景佳甚，与徐道川方复齐况肩吾方清之驿亭草酌。子文京侍以殊乡又逢秋晚分韵，得殊字，赋临江仙去岁家山重九日，西风短帽萧疏。如今景物几曾殊。舒州城下月，未觉此身孤。胜友二三成草草，只怜有酒无茱。江涵万象碧霄虚。客星何处是，光彩近辰居。
吴澄	水调歌头	次韵寄皮达观（四印齐本原无题兹	四垂云暧，一夏雨溟蒙。千奇百怪惊人，海蜃眩青红。谁道谷城黄石，混迹长安紫陌，九万里培风。静夜?澄霁，皎月丽天中。问今年，年岁许，尚童蒙。憨痴自笑，能裨造化竟何功。岂意京华倦客，忽得蓬莱妙唱，流响韵商宫。此去两神剑，终久会雌雄。
邵亨贞	蝶恋花	拟雪堂  夜宿西掖	莲烛烟销深院里。玉宇楼，夜色明如洗。月到紫薇花树底。阑干露重无人倚。金无声门不启。华发萧萧，尚拥青绫被。听尽楼头更漏水。
王吉昌	酹江月		鸿一气，运天枢魁斗，斡旋星象。日月躔移分进退，定立朝昏弦望。四序循环，阴阳调燮，造化功无上，含弘光大，匠成品汇咸畅。神用剖判乾坤，生成应候，七九功归向。虎绕龙蟠吟啸曲，江岸声鸣风浪。将养神胎，奔腾圣变，法界真情放。玄中珠显，廓开光像无量。
元好问	婆罗门引	兖州龙兴阁感遇	峄山霁雪，九层飞观郁峥嵘。风烟画出新亭。老眼来今往古，天地两无情。但浮云平野，短日芜城。酒狂步兵。书与剑、此飘零。为问云间鸡犬，几度丹成。停杯不语，竟何用、千秋身后名。休自倚、湖海平生。
林辕	水调歌头		色象虑育，具足辟支离。大于人我，总名无量阿僧只。男则给孤舍卫，女则普门觉海，爱欲受根基。若乐兰那行，福报尚愆期。善财施，多宝积，广参师。因缘殊胜，顿超彼岸掬曹溪。佛说须陀含果，我得阿罗汉道，如是证菩提。第一波罗蜜，谛听可思维。
李献能	江梅引	为飞伯赋青梅	汉宫娇额倦涂黄。试新妆。立昭阳。萼绿仙姿，高髻碧罗裳。翠袖卷纱闲倚竹，暝云合，琼枝荐暮凉。璧月浮香。摇玉浪，拂春帘，莹绮窗。冰肌夜冷滑，无粟影，转斜廊。冉冉孤鸿，烟水渺三湘。青鸟不来天也老，断魂些，清霜静楚江。
丘处机	汉宫春	苦志 此下景金本脱四首	二十年间，大魔交正阵，约度千重。狂弓迸箭暗窗，零落无穷。因心睡觉，透历年、无碍真宗。兴慧剑，群魔自然消散，独聘威雄。出入锐光八表，算神机莫测，天网难笼。驱云扫雾荡摇，法界无踪。飞腾变化，任太虚、萧瑟鸣风。巡四海，峥嵘，往来几个人同。
尹志平	减字木兰花	缙山川有三观，皆有阳字，此间	三阳道士。坐对云峰谈不二。万法如通。尽在忘机冷笑中。无明实性。此理难诠如何证。要证元初。认取高空秋水孤。
元好问	渔家傲		千醉醒来春欲去。莺儿燕子都无语。好个一春行乐处。花无数。宝钗贳酒花前舞。十里驿亭杨柳树。多情折断青青缕。春到去时留不住。留不住。西城日日风和雨。
马钰	南柯子	七夕吟	天上初流火，人间乍变秋。鹊桥银汉瑞云浮。织女今宵，何处唤牵牛。闺女离闺阁，无愁自起愁。焚香乞巧拜无休。恁肯灰心，守拙列仙俦。
王哲	瑞鹧鸪		春季裁量十四郎。风流玉貌好轻狂。每夜房中怜美妇，常时腹内痛饥肠。以此街前来背箱。利多扑入采帛行。刀尺使时无作念，妻儿爱处越馨。
安熙	酹江月	登古容城有感，城阴则静修刘先生故	天山巨网，尽牢笼、多少中原人物。赵际燕陲空老却，千仞岩岩苍壁。古柏萧森，高松偃蹇，不管飞冰雪。慕膻群蚁，问君谁是豪杰。重念禹迹茫茫，免狐荆棘，感慨悲歌发。累世兴亡何足道，等是轰蚊飞灭。湖海襟怀，风云壮志，莫遣生华发。中天佳气，会须重见明月。
朱唏颜	书锦堂	寿孔竹所	朱户黏鸡，钿钗簇燕，恰颁三日王春。记得当年佳梦，始绂祥麟。杜陵天近衣冠盛，谢庭春暖薰兰馨。人争羡，青鬓未饶，恩袍草色光凝。佳音须侧耳听。报取日下蜚声。蚕纸涂鸦，天上宝墨犹新。蛰雷先奋三冬暖，便风终快九霄鹏。君须念，早晚小儒，终期一报平津。
沈禧	风入松	壁间书松	白云堆里奋苍。横亘洞庭秋。掀髯舞爪何狞恶，峥嵘势、抉石崩流。飞入君家栏槛，满堂风雨飕飕。须叟烟雾漠然收。幻出老松揪。谁濡墨汁传神妙，森森露、铁戟戈矛。对此翠涛银浪，也胜瑶岛沧洲。
杨弘道	沁园春	佳人	揩汗残妆，咀梅颦黛，楚腰如束。为蔗浆频饮，全疏绿蚁，绣床慵傍，闲倚青奴。解愠风来，忘忧花发，庭树扶疏如画图。凌波袜，步兰堂欲下，犹自踟蹰。星娥月姊相呼。趁清桃笙特地铺。怅紫箫声远，青鸾梦断，逸居无事，长日何如。玉子圆磨，文揪方界，多算须防一著输。闲情远，渐西山翠重，飞下阳鸟。
王恽	木兰花慢	至元七年京师除夜，灯下与儿子孺	记误）且忆马宾王来事可为云语，因感而赋此，以见其志云淡中庭暝色，初遣奠，夜寒凄。对草草杯盘，昏昏灯火，客里京师。比量旧年心事，笑蹉跎、书剑向来非。谁着朱衣白兰，春风三拜龙墀。山妻稚子竟何为。温饱汝嘻嘻。怅故国丘山，苍烟乔木，卿月空辉。葵心要须倾日，道等闲、休遣镜鸾知。自信苍颜如铁，不堪双鬓如丝。
虞集	苏武慢		六十归来，今过七十，感谢圣恩嘉惠。早眠晏起，渴饮饥餐，自己了无心事。数卷残书，半枚破砚，聊表秀才而已。道先生、快写能吟，直是去之远矣。没寻思、拄个青藜，双芒屦，走去渡头观水。逝者滔滔，来之衮衮，不觉日斜风细。有一渔翁，蓦然相唤，你在看他甚底。便扶杖、穿起鲜鱼，博得一尊同醉。
王处一	行香子	劝徐老奉善	苦海茫茫。深可悲伤。个风风、稍悟真常。衣冠不整，俗业消亡。乃了真功，忘彼我，没参详。身入圆光。宝现嘉祥。瑞烟笼、七朵莲芳。重开玉蕊，复结银霜。透太虚中，无衰老，永清凉。
程文海	满庭芳	寿曾劲节	天地为炉，冈欲烬，此君兴味何长。深林苍雪，特地作清凉。甲刃阵里，翠旌纛、佩玉鸣?须知道，生来有节，晚岁更昂藏。诗人闲品藻，卫公九十，淇水徜徉。任风花高下，蝶乱蜂狂。有客长途苦，贪美荫、欲买陂塘。推门去，何妨枕藉，三万六千场。
程文海	海棠春	寿胡涧泉	年年二月风光好。佛出世、有谁知道。无量寿如来，昨夜先来报。涧边玉树，泉边瑶草，千岁和春未老。莫羡涧泉间，有凤衔书到。
张野	水龙吟	送侍御安公陕西行台，用马西麓韵	瘦筇携得风烟，归来拟待闲吟啸。济时人物，天公又早，安排都了。凤诏泥封，乌台霜凛，好音新报。见西山一带，浮岚滴翠，晚色又添多少。千里威声先到。正秋风渭波寒早。袖中霹雳，何须直把，世间惊倒。激浊扬清，提纲振纪，要归中道。但从今剩把，救民长策，向灯前草。
贯云石	水龙吟	咏扬州明月楼 南濠词话	晚来碧海风沉，满楼明月留人住。琼花香外，玉笙初响，修眉如妒。十二阑干，等闲隔断，人间风雨。望画桥檐影，紫芝尘暖，又唤起、登临趣。回首西山南浦。问云物、为谁掀舞。关河如此，不须骑鹤，尽堪来去。月落潮平，小衾梦转，已非吾土。且从容对酒，龙香茧，写平山赋。
完颜亮	念奴娇	花草粹编卷十引水浒传	天丁震怒，掀翻银海，散乱珠箔。六出奇花飞滚滚，平填了、山中丘壑。皓虎颠狂，素麟猖獗，掣断真珠索。玉龙酣战，鳞甲满天飘落。谁念万里关山，征夫僵立，缟带占旗脚。色映戈矛，光摇剑戟，杀气横戎幕。貔虎豪雄，偏裨真勇，非与谈兵略。须一醉，看取碧空寥廓。
王寂	采桑子		十年尘土湖州梦，依旧相逢。眼约心同。空有灵犀一点通。寻春自恨来何暮，春事成空。懊恼东风。绿尽疏阴落尽红。
张弘范	南乡子	赠歌妓	浅淡汉宫妆。扇底春风玉有香。特地向人歌一曲，非常。纵使无情也断肠。宝髻绣霓裳。云雨巫山窈窕娘。好著千金携得去，何妨。丝竹东山。
吴存	霜天晓角	峨眉亭次韵	龙梭四壁。风浪生寻尺。却上危亭孤啸，天无际，水无极。百年缘底急。晚风牛背笛。回首故乡千里，山一发，暮江碧。
李道纯	沁园春		道本虚无，虚无生一，一二成三。更三生万物，物皆虚化，形形相授，物物交参。体体元虚，头头本一，未许常人取次谈。虚无妙，具形各相貌，虚里包含。虚中密意深探。致虚极、工夫问老聃。那虚寂湛然，无中究竟，虚无兼达，勘破瞿昙。象帝之先，威音那畔，清净虚无孰有儋。诸玄眷，以虚无会道，稽首和南。
侯善渊	酹江月		玄元至道，大无隅、寂寂寥寥独立。遍应诸方通上下，极目天光微密。隐显存亡，穿无贯有，善用无辙迹。琅然泄化，太虚一点灵质。登林透人真阳，圆明普照，不许纤尘匿。理必期然仍未悟，说与门人端的。日殿祥光，蟾宫瑞彩，万派琼波益。神凝形释，玉依旧横碧。
马钰	抛球乐	赠岳悟道	情忘念断生光莹。自然现澄清景。琼花满树都无影。於中好，挂心镜。光明灿烂分邪正。这身体终归粪。元初面目今番净。专专候，玉童请。
王哲	酹江月		本初面目，禀三光精秀，分来团聚。得得成形唯自在，应占逍遥门户。一个灵明，因何堕落，扑入凡胎处。轮回贩骨，几时休歇停住。搜获虚幼身躯，荣华富贵，莫也非坚固。顿悟如如缘合后，深谢真师垂顾。秘廖亲传，依从做彻，达了凭遭遇。云朋霞友，并归蓬岛琼路。
马钰	满庭芳	寄与平杜公	星移斗转，四时交换。无人暂时思算。恰做婴童，不觉渐为老汉。酒色气财历遍。好休心、也好舍弃。好回首，好把元初事，好生了干。奉劝疾些下手，恐阎罗不测，差鬼叫唤。早与丘刘谭马，物外为伴。静意清心径路，便名为、长生彼岸。神光灿，跨青鸾归去，天地难管。
梁寅	虞美人	舟中	岷峨雪尽生春水。江阔盘蛟喜。兰桡晓发大江东。回望银宫金阙五云中。来时秋渚蒹葭老。归日春花早。客身千里似征鸿。恰恰秋来春去总相。
王哲	永遇乐	抽文契	失笑王三，元当幼小，典了身体。直至如今，四十八上，方是寻归计。独担辛苦，为谁欢乐，决要捡抽文契。这工钱、不曾取过，从前并无绾系。锐然走出，没人拘管，欣许深要固蒂。水畔云边，风前月下，占得真嘉致。惺惺了了，玲珑清爽，复人烂银霞际。一团儿、红囗炎炎，就中妙。
周权	满江红	次韵张元善	缟兔黔乌，送不了、人间昏晓。问底事、红尘野马，浮生扰扰。万古未来千古往，人生得失知多少。叹荣华过眼只须臾，如风扫。篱下菊，门前柳。身外事，杯中酒。肯教他萧瑟，负持螯手。漠漠江南天万里，白云入望何时到。倚西风、吼彻剑花寒，频搔首。
王哲	南乡子	邵公索要下手修行	我命不由天。熟耨三田守妙玄。甘雨泽深先布种，金钱。遍地黄芽最色鲜。养就玉花莲。叶叶分明永永坚。琼蕊被风吹撒动，香传。一道灵光。
马钰	苏幕遮	乡中上街求乞	舍家缘，须用斧。劈碎恩山，岂肯重修补。猛烈灰心寻出路。自在逍遥，认个清闲处。有因缘，方可悟。改变衣装，道服惟麻布。莫讶乡中求乞去。灭尽无明，直上青霄步。
虞集	苏武慢	鸣鹤馀音全真冯尊师，本燕赵书生，	曲，高洁雄畅，最传者苏武慢二十篇。前十篇道遗世之乐，后十篇论修仙之事。曾稽费无隐独善歌之，闻者有凌云之思，无复流连光景者矣。予山居每登高望远，则与无隐歌而和之。无隐曰，公当为我更作十篇。居两年，得两篇半，殊未快意也。昭阳协洽之年，当嘉平之月，长儿之官罗浮。予与客清江赵伯友，临川黄观我、陈可立游。乐叔吴文明，平阳李平幼子翁归，泛舟送之。水涸，转鄱阳湖，上豫章，遇风雪，十五六日不能达三百里。清夜秉烛，危坐高唱，二三夕间，得七篇半。每一篇成，无隐即歌之。冯尊师天外有闻，得七篇半。每一篇成，无隐即歌之。冯尊师天外有闻，能乘风为我一来听耶。明春，舟中又得二篇，并无俗念一首。后三年，仙游山彭致中取而刊之，与瓢笠高明共一笑之乐也。道园道人虞集伯生自笑微生，凡情不断，轻弃旧矶垂钓。走马长安，听莺上苑，空负洛阳年少。玉殿传宣，金銮陪宴，屡草九重丹诏。是何年、梦断槐根，依旧一蓑江表。天赐我、万叠云屏，五湖烟浪，无限野猿沙鸟。平明紫阁，日晏玄洲，发太霞林杪。苍龙腾海，白鹤冲霄，颠倒一时俱了。望清都、独步高秋，风露洞天初晓。
马熙	摸鱼子		买陂塘旋栽杨柳，崇台检校公务。西山远千岩壑，总解蓄云藏雨。临浅渚。更俯视银涛，万顷摇孤屿。娥寄语。约静影浮光，浴金沉璧，方领眺瞻趣。登临地，休逸主人先许。买邻邀我从吕。黄金铸作千钱驾，不及无须新句。斟绿醑。甚欲把、园亭草木随时谱。歌豳验古。看祭韭条桑，薪樗剥枣，纳稼筑场圃。
白朴	木兰花慢	灯夕到维扬	壮东南形胜，淮吐浪、海吞潮。记此日江都，锦帆巡幸，汴水迢遥。迷楼故应不见，见原缺见字，兹据丁钞本补琼花、底事也香消兴废几更王霸，是非总付渔樵。谁能十万更缠腰。鹤驭尽飘飘。正绣陌珠帘，红灯闹影，三五良宵。春风竹西亭上，拌淋漓、一醉解金貂。二十四桥明月，玉。
白朴	摸鱼子	用前韵送敬之蒲君卜居淮上，敬之自	听西风、细吟亭树。秋声先到衡宇。季鹰千里莼鲈兴，更喜范张鸡黍。倾尽处。惭愧汝。高楼不减烟霞侣。瓠樽笑举。对得意江山，忘怀风月，醉眼玩今古。鸾坡客，又向红莲幕府。田园何日成趣。九重闻道思贤佐，恐要济时霖雨。天若许。从所好结庐，相就开蓬户。山人休去。怕蕙怅空悬，猿惊鹤怨，贻笑草堂句。
白朴	浪淘沙	题阙	今古海山情。月牖云扃。潜教小玉报双成。整顿罗衣斜敛出，门外娇迎。镫暗酒微醒。鬓乱钗横。一春心事语叮咛。明夜闲衾容易冷，谁复卿。
王哲	踏莎行		莫骋儿群，休夸女队。与公便是为身害。脂膏刮削苦他人，只还儿女从前债。悦目亭堂，衷心念爱。直饶铁打坚牢。多多罪业自家耽，一朝。
袁易	台城路	寿戴剡源	湖山青倚东风外，天呈图画岚壁。窦瀑流云，溪源漱玉，人物冰壶同色。清才赋笔。卷千顷秋溟，素飞入。笑睨西湖，断烟零雾半篙碧。贞元朝士未老，旧家供奉曲，前事休忆。芹藻官清，弦歌兴远，花底绿尊频侧。虚亭画寂。爱晴影，翠阴狼藉。见说长生，尽从闲里得。
刘敏中	木兰花慢	会有诏止征南之行，复以木兰花慢	妙年勋业在，正千载、会风云。有横槊新诗，投壶雅唱，将武儒文。风流圣朝人物，算锦衣、难避软红尘。琼岛羽林清晓，紫垣星月黄昏。悠悠轩旆下东秦。宾客满于门。看戏彩萱堂，挥金置酒，和气回春。平生事，忠与孝，但图忠、云路莫因循。此去秋光正好，龙墀再荷新恩。
王恽	西江月	清明拜埽回，值田家野饮，有颁白者	社鼓惊飞梨雪，村箫吹破桑芽。清明野饮见田家。老叟邀予下马。劝饮一卮芳酒，绕看满树幽花。杯盘草草乐年华。不弃同来观化。
张翥	水龙吟	赋情云	无心却恁多情，闲愁长向眉尖聚。牢龙不定，为谁留恋，为谁归去。半饷花阴，霎儿月暝，几番日暮。被东风搅散，离愁惹断，又还趁，歌声驻。只恐佩环卧冷，好重将、绣帷调护。何人得似，晓妆鬟髻，春娇态度。缥缈尊前，朦胧眼底，非烟非雾。把柔情一缕，都随好梦，作阳台雨。
郭翼	阳春曲		柳色青堪把，樱花雪未干。宫中裁白苎，犹怯剪刀寒。
王＊	百字令	释宗	真宗顿悟，理幽微、了了无言可说。旷劫至今全体具，湛寂元无生灭。拂尘拈花，穿衣吃饭，觌面分明泄。头头皆是，何须特地差别。为言向上家风，纤锋快利，透石刚如铁。三界圆通无所住，随处应机明彻。芥纳须弥，珠含罔象，朗耀悬秋月。寸丝不挂，即同诸佛齐列。
朱唏颜	大圣乐	至日与周晴川兄弟会饮	霜护庭鸳，春生炉兽，早梅初破。喜至景、渐觉迎长，刺绣五纹赢得，儿女情多。老侵寻愁添岁月，尽门外、今朝无客过。慵身在，且应时纳祜，浅酌高歌。人生有几胜选，苦不分、千金换翠蛾。便次公酌我，公荣如子，奈此欢何。霜竹喷云，风瓢激树，得似清意呵。休眉锁。朱颜去了，还更来么。
谭处端	酹江月		一灵真性，又因何、漾入凡胎尘域。迤染浮华贪爱恋，展转昏迷真迹。旷劫难逃，如今又错，罪孽重重积。本来模样，怎生分解寻觅。须屏视听双泯，舍情云水，物外搜玄理。寂寞孤清趣妙有，岂顾形躯瘦役。捉住风飚，玲珑辉焕，默默烹金液。神丹昭著，死生烦恼宁息。
张翥	多丽	西湖泛舟，夕归施成大席上，以晚山青	晚山青。一川云树冥冥。正参差、烟凝紫翠，斜阳画出南屏。馆娃归、吴台游鹿，铜仙去、汉苑飞萤。怀古情多，凭高望极，且将尊酒慰飘零。自湖上、爱梅仙远，鹤梦几时醒。空留在、六桥疏柳，孤屿危亭。待苏堤、歌声散尽，更须携妓西泠。藕花深、雨凉翡翠，菰蒲软、风弄蜻蜓。澄碧生秋，闹红驻景，采菱新唱最堪听。一片、水天无际，渔火两三星。多情月、为人留照，未过前汀。
张之翰	满江红	登汪师展江楼	山厌长江，流不尽、滔溜深碧。形胜地、以江为堑，以山为壁。兵府旧分城上下，人家新住城南北。说当年、天马入川时，皆传檄。市不易，居如昔。龙已去，攀何及。问人人能道，圣朝恩德。蕞尔南州成底事，宛然上将劳吾敌。看红尘一骑捷书来，来春必。
丘处机	诉衷情		孤城寒角韵悠?风送入斜阳。池塘菡萏无色，兰畹有馀香。秋日短，暮天长。月华昌。空空寂照，荡荡虚心，一片清凉。
元好问	鹧鸪天		拍塞车箱满载书。梁鸿元与世相疏。只缘携手成归计，不恨埋头屈壮图。苍玉研，古铜壶。坐看儿辈了耕锄。年年此日如川酒，千尺青松尽未。
程文海	临江仙	予生之辰，先养蒙学士旬日，亦既拜	，且贺新原脱新字据景元本补除，四月二十五日卷起黄庭听寿曲，蒙斋可贺绵绵。安排机会实关天。生辰今日是，新命此时传。宣室曾闻前席语，伟哉龙象初筵。斜飞取势玉堂仙。太平迟公等，大拜是今年。
虞集	法驾导引	为陈溪山寿	秋气至，寿注天香。燕坐喜看扶两几，击鲜何必诸郎。长岁接宾。
丘处机	桃源忆故人	丹阳屡传教诲寄答	虚空照耀明如镜。好弱头头皆应。随逐状同形影。稍错还提正。佗人谗报浑虚佞。远道狂言无证。切告后来休听。默默依贤圣。
谢应芳	如梦令		松菜酒香春瓮。更有麻姑相送。日日泻流霞，添我胸中铅汞。珍重。珍重。浮世本来如梦。
王吉昌	风入松		乾坤两卦上天梯。分柔健高低。六关爻变推天道，斡璇玑、日月东西。妙采精华成液，通神息，饮刀圭。溶溶金水泛曹溪。得九转功齐。变成丹体香风袅，木童喜、寿域长跻。显出元初气艳，廓胸襟，吐虹霓。
赵元	行香子		镜里流年。绿变华颠。谢西山、青眼依然。人生安用，利锁名缠。似燕营巢，蜂课蜜，蚁争膻。词苑群仙。场屋诸贤。看文章、大笑如椽。闲人书册，且枕头眠。有洗心经，传灯录，坐忘篇。
张野	石州慢		红雨西园，香雪东风，还又春暮。当时双浆悠悠，送客绿波南浦。阳关，至今隐隐余音，眼前浑是分携处。此恨有谁知，倚阑干无语。凝伫。天涯几许。离情化作，暮云千缕。过尽征鸿，依旧归期无据。京尘染袂，故人应念飘零，岂知翻被功名误。无处着羁愁，满春城烟雨。
侯善渊	满庭芳		海角天涯，寻朋访友，悄无一个知音。争人我，财色利名侵。闻说邪淫妄语，拼身命、一向钻寻。真常教，余言直劝，返报怨还深。休休宁奈也，澄清默运，摄养真心。混元一，升降定浮沉。迤逦收归宝鼎，纯阳就、点铁成金。通玄妙，群魔消散，方显鬼神钦。
王哲	临江仙	道友问修行	洁己存心归大善，常行恻隐之端。慈悲清静亦频观。希夷玄奥旨，三教共全完。别子休妻为上士，悉捐财色真餐。长全五脏得康年。功成兼行满，真性入仙坛。
刘敏中	蝶恋花	文卿良友素守确然，迥拔流俗，世所	濯足万里流者，子可以当之。崔生来辱手帖，欢感无已，因忆往年寿吾子乐章，用其韵以道其歆慕之怀，且奉一笑云我似漏卮长不满。暮侧朝翻，自笑天机浅。君似宝珠无可拣。暑天不热冬还暖。神欲逍遥心欲散。咫尺幽栖，回首云霄远。千古风流嵇与阮。
张之翰	水龙吟	留别	别来几度秋风，数千里外还重遇。虚斋画掩，厌厌多病，赖君看护。鹅鸭比邻，鱼虾市井，拟留余住。被催人天上，除书一纸，又催过、江南去。一夜扁舟风雨。问谁知、此时情绪。明朝回首，荒城古塔，离亭高树。点检囊中，锦半是，秋岩佳句。待从今，且把新词阁起，共何人赋。
李道纯	沁园春	赠括苍张希微号几庵	不识不知，无声无臭，名曰希微。只道个便是，全真妙本，人能透得，即刻知几。闻法闻经，说禅说道，执象泥文都属非。君还悟，这平常日用，总是玄机。仍凭决烈行持。把四象五行收拾归。会两仪妙合，三元辐辏，一灵不昧，万化皈依。精气凝神，缘情返性，迸出蟾光遍界辉。形神妙，向太虚之外，独露巍巍。
刘秉忠	临江仙	海棠	十日狂风才是定，满园桃李纷纷。黄蜂粉蝶莫生嗔。海棠贪睡著，留得一枝春。便是徐熙相对染，丹青不到天真。雨余红色愈精神。夜眠清早起，应有惜花人。
刘铁冠	月上海棠	呜鹤余音卷二	全真办下无空过，布袍麻腋袋挂。剪发头，逍遥自在行踏。箪瓢把。每日沿门乞化。低头稽首才道罢。又撞着个魔头来说话。问道先生，元是甚么人家。随缘答。俺师父丘刘谭马。
李俊明	点绛唇	冯巨川南齐牡丹	花恨开迟，为花迟後为花恼。问花开了。却恨花开早。人貌年年，不似花长好。还知道。年年人貌。却笑花先老。
许桢	渔家傲	和	青入西山烟渺渺。天机只在菰蒲杪。风解冰澌融小沼。人静悄。一声何处啼山鸟。杖策寻芳逢野老。草芽柳眼明残照。归到圭塘还独钓。心事了。箫声缓和渔家傲。
马钰	满庭芳	处自然	清净真功，无为大道，自然体用惺忪。先天灵物，元本在吾胸。南北东西相会，慧眸开、论甚朦胧。壶中景，水生玉虎，火内长金龙。祥光敷宇宙，三田丹秀，八脉神通。且披蓑顶笠，有似渔翁。阐出玄玄妙趣，劝人人、氯养和冲。同修炼，功成行满，相逐赴仙宫。
许有壬	水调歌头	题萧独清山水胜处	山水据全胜，消得独清人。神仙定在何处，此处可寻真。山有蓬莱气象，水有瀛洲风物，人是葛天民。得紫芝老，吟尽碧桃春。四时花，千日酒，一溪云。回头下望浊世，无地不红尘。忆昔乘轺江右，目断丹霞翠壁，底事走。今日送君语，聊聊自移文。
刘敏中	清平乐	张秀实芍药词	牡丹花落。梦里东风恶。见说君家红芍药。尽把春愁忘却。隔墙百步香来。数丛为我全开。拚向彩云堆里，醉时同卧苍苔。
冯尊师	苏武慢		避世安时，同尘处顺，渊默至人谁识。鹑居食，藓径萝龛，深密养廉宁极。浮枕有定，出入无方，逆顺神机难测。乐箪瓢、笑傲林泉，未肯折腰形役。当此际、几松窗，唇歌舌弹，渴饮玉壶春色。一怀皓月，两袖清风，真个个中消息。方外生涯，静中意味，不许等闲攀摘。待迷云、吹散玉绳高洁，自知端的。
刘敏中	玉楼春		米如珠玉薪如桂。春畏旱霜秋畏水。匆匆鞍马去年间，夜夜可能安稳睡。今年却到澄清内。眼底功名真望外。天开酒禁已多时，却甚不来同一。
魏初	木兰花慢	为安总管寿	记凤凰城下，走飞骑、扈龙舟。正春水生波，头落雪，风偃貂裘。西南司高选，自并汾以去数君侯。处处随车有雨，行行白简生秋。今年冠盖驻梁州。民物沸歌讴。看绿水平田，人家烟火，桑柘鸣。辉辉虎头黄节，道看看、飞下日边头。尽把中原山色，与君同醉南楼。
魏初	鹧鸪天	霍国瑞母八十之寿	少日教儿苦读书。只今骢马到亨衢，镜中双鬓秋难染，膝上诸孙玉不如。花淡淡，竹疏疏。风流好个寿星图。平安日月从今数，百岁平头尽有。
周权	朝中措		西风袅袅落平沙。独树几人家。个里残虹雨阁，那边疏嶂云遮。平洲柿栗满区瓜。芋野路斜斜。牛笛数声归尽，夕阳付与啼鸦。
许桢	柳梢青	以上四首，许桢步其父许有壬韵，附	山远生岚。溪清呈底，剡棹收帆。风物依然，烂红茶树，回色青柑。暗香寒阻梅庵。把楮颖、权收墨篮。暧阁红炉，浅斟低唱，好个江南。
李俊明	谒金门	赏梅	全不让。占了百花头上。没个知音人共赏。陶潜无处望。也有江湖酒量。也有风骚诗将。休道花前无伎俩。疏狂些子放。
元好问	定风波	三乡光武庙，怀故人刘公景玄	熊耳东原汉故宫。登临犹记往年同。底事爱君诗句好。解道。河山浮动酒杯中。存没悠悠三十载。谁会。白头孤客坐书空。黄土英雄何处在。须待。醉寻萧寺哭春凤。
王哲	莺啼序		莺啼序时绕红树。应当做主。骋嘤嘤、莹莹声音，弄晴调舌秤羽。潜身在、朱林茂处。愈绵变百般言语。喜新铅、新汞俱齐，叫归宗祖。唤觉呼惺，顿晓本元初，天然规矩。定分他、甲乙庚辛，九宫八卦门户。驱四象、通推七返，用千朝、练成文武。这金丹，由此三年，渐令堪睹。婴儿跨虎。姹女骑龙，白云招翠雾。各各擎、钢刀慧剑，接刃交锋，隐密藏机，两家无惧。乌龟赤凤，前来降伏，和合罢战休兵戍。被灵童、结构同相聚。从兹慢慢，搜寻宝贝完全，要见便教知数。明珠万颗，吐出神光，倒颠笼罩住。并一条、银霞袅袅，撞透清霄，晃耀晴空，偏开琼路。中间独现，真妙真玄，星冠月帔端严具。把双眸、高举频回顾。观瞻了了清清，湛湛澄澄，害风得遇。
梁寅	浪淘沙	夜雨	檐溜泻泉声。寒透疏。愁如百草雨中生。谁信在家翻似客，好梦先惊。花发恐飘零。只待朝晴。彩霞红日照山庭。曾约故人应到也，同听啼。
刘志渊	踏莎行		寂淡忘机，恬然养拙。些儿妙处人难别。冥冥杳杳涤神珠，昏昏默默开心月。万劫云收，一天朗彻。清明净体如冰雪。不增不减显圆成，惺惺。
王吉昌	南乡子		水府火龙藏。烟雾朦胧琐桂光。气动随风成造化，中央。聚变刀圭药味香。不见坎中阳。虚室无阴本体彰。育出朝元真浩气，琼浆。攒簇丹炉。
张可久	风入松	泊舟好溪，卢希颜相留，寓陈碧山丹	好风吹皱玉龙鳞。飞雪点吟身。南明古色供诗眼，缆扁舟、鸥鹭相亲。邂逅希颜公子，留连访戴山人。环中天地一壶春。深锁碧窗云。步虚声度迎仙引，小屏空、唤醒梅魂。且向花边听雨，不知松外敲门。
白朴	沁园春	夜梦，就树摘桃啖之，于中一枚甘苦	渺渺吟怀，望佳人兮，在天一方。问鲲鹏九万，扶摇何力，蜗牛两角，蛮触谁强。华表鹤来，铜盘人去，白日青天梦一场。俄然觉，正醯鸡舞瓮，野马飞窗。徜徉。玩世何妨。更谁道、狂时不得狂。羡东方臣朔，从容帝所，西真阿母，唤作儿郎。一笑人间，三游海上，毕竟仙家日月长。相随去，想蟠桃熟后，也许偷尝。
李道纯	百字令	赠通庵	太初一点，本灵明、元自至纯无亲。执着些儿千里远，悟得只消时霎。方寸中虚，纤尘不立，何用调庚甲。承当得去，目前方信无法。个中显诀难传，无名可唤，贵在心通达。信手拈来君荐取，无罅岂容针。人我山头，是非海里，更要知生杀。养其无象，忘形灵地开发。
王处一	苏幕遮	劝船户	劝诸公，当发誓。网罟休施，善处寻生计。自有神明照察你。福寿重增，别享甘甜味。得真欢，除浊秽。一性圆明，万法都捐弃。静看灵源生雅致。返老还童，占断清凉地。
谢应芳	沁园春	丁酉春，寓堠山钱氏写怀	冷笑班超，要觅封侯，弃了毛锥。看今来古往，虚名何用，朝荣夕悴，浮世堪悲。老我衣冠，傍人篱落，赖有平生铁砚随。西庄上，对溪山如画，鸥鹭忘机。相逢喜得新知。更不用黄金铸子期。把胸中磊块，时时浇酒，眼前光景，处处题诗。轻帽簪花，柔茵藉草，时复尊前一笑嬉。沈酣后，任南山石烂，东海尘飞。
王恽	木兰花慢	望郝奉使墓	洒西风老泪，又马上，望郎山。对红露秋香，芙蓉城阙，依旧雄藩。碧云故人何在，忆扶摇、九万看鹏搏。赋就凤凰楼晚，星沉鹦鹉洲寒。一丘宿草锁苍烟。零落复何言。似燕许才名，风云际会，自古天悭。皇皇使华南下，爱丹衷、拟缔两朝欢。恨煞奸回秋壑，月明愁满江干。
侯善渊	杨柳枝		孰见西明画锦妆。景非常。烟波柳岸映斜阳。水云乡。咫尺家山人不到，好风光。步虚升入碧云房。洞天长。
张翥	绮罗香	雨中舟次洹上	燕子梁深，秋千院冷，半湿垂杨烟缕。怯试春衫，长恨踏青期阻。梅子后、余润留寒，藕花外、嫩凉消暑。渐惊他、秋老梧桐，萧萧金井断蛩暮。薰篝须待被暖，催雪新词未稳，重寻笙谱。水阁云窗，总是惯曾听处。曾信有、客里关河，又怎禁、夜深风雨。一声声、滴在疏篷，做成情味苦。
刘秉忠	清平乐		夜来霜重。帘外寒风劲。横笛楼头才一弄。惊破绿窗幽梦。起来情绪如何。开门月色犹多。照我如常如画，更谁能似?娥。
王吉昌	绿头鸭	大圆觉海	混融成。大圆觉海峥嵘。性珠显、恢弘祖意，慧风通、虚谷传神。有中无、无中有有，应变处、廓尔纵横。坦荡融通，杳冥豁爽，澄澄一混体无荣。证动静、俱忘何在，触处露圆明。如如貌、莫形莫状，真净真清。灵通像、不增不减，罄劫一段光荣。无限域、含容万有，遍四海、三际充盈。荏苒冲虚，无离无坏，浩然一点括长生。证未有、巍巍极致，奇特体妍精。这模样、人能悟入，与道同名。
马钰	满庭芳	赠严公	昨宵梦里，幸遇重阳。授予秘密仙方。杳杳冥冥恍惚，太白其黄。便是刀圭颜色，往来流、饮似琼浆。成丸弹，服之一粒，八脉安康。携报增添刚刃，生光彩辉辉，晃耀明堂。唬得邪魔鬼魅，远远潜藏。自然化生儿现，跨青鸾、得赴蓬庄。这玄妙，示同流，各要消详。
邵亨贞	临江仙	拟无住  水槛过雨	一滴天瓢溽暑，夕阳微漏残红。竹兰乘兴倚薰风。惊双白鸟，飞过藕花。羽扇纶巾闲到我，百年世事匆匆。若耶溪上旧相逢。晚来回首处，山色有无中。
梁寅	八声甘州	赠易自然祷雨有感	喜神龙飞雨遍秋郊，黄河自天来。是蟠溪逸士，胸中造化，掌上云雷。坛峙吟峰东畔，稽首望仙台。绛节霓衣，拥阊阖朝开。凭仗小心风送，绿章上奏，咫尺瑶阶。念鱼头赤子，困炎埃。赖皇穹、恩波滂沛，便千村万落总春回。人都道先生功行，山岳崔嵬。
梁寅	南歌子	或以山蒲萄为献，其味与家园者无异	虬蔓悬秋露，骊珠撼晓风。倚崖点漆变殷红。味与凉州珍贡，却相同。御苑堪移植，雕盘合上供。猿猱余颗寂寥中。多谢樵人分送，到山翁。
王逢	如梦令	菰村赋赠 朱存理铁网珊瑚卷四	檐耸数株松子。村绕一湾菰米。鸥外迥闻鸡，望望云山烟水。多此。多此。酒进玉盘双鲤。
王丹桂	桃源忆故人		桃源忆故人来少。独占洞天清晓。追想从前失笑。谩惹闲萦恼。琴书活计端然好。一曲山堂了了。保护胎仙常少。永永依黄老。
元好问	满庭芳		绛阙凌风，瑶池玩月，众仙侍立清班。就中仙伯，乘兴到人间。洒落襟怀万顷，词源壮、三峡波澜。偏惟有，清游自适，不肯饵金丹。清闲。谁得似，轩名佚老，名利都关。但梦中时到，方丈蓬山。满泛杯中玉液，应知是、生长尧年。凭谁劝，云度曲，醉朱颜。
洪希文	桃源忆故人	别故人	客亭折尽垂杨柳。马堤边无有。唱彻阳关杯酒。别我平生友。男儿得意须回首。鸟兔东飞西走。临发不堪分手。恋恋君知否。
元好问	鹧鸪天		枕上清风午梦残。华胥东望海漫漫。湖山似要闲身管，花柳难将病眼看。三径在，一枝安。小斋容膝有馀宽。鹿裘孤坐千峰雪，耐与青松老岁。
刘处玄	蓦山溪		人间华丽，恰似风前烛。万事转头空，世外隐、仙家清福。灵峰霞洞，四序不知秋，松为伴，竹为邻，闲唱无生曲。琴书乐性，道用调金木。炼出九霄身，六铢挂、朝元去速。永无生老，升入大罗天，任世海，变桑田，真与神仙逐。
王哲	望远行		晴空日照，逢澄夜、月吐银辉星莹。运三光处，五彩腾明，做作静中瞻听。察见真修，真炼气神攒聚，便许密游良迳。这盈盈、功行于斯已定。端正。应是细搜细刷，现出个、本来元性。叶叶皆灵，枝枝总秀，精莹永成清净。云外青童，持诏传言，授取天皇宣命。谢十洲三岛，神仙来聘。
张之翰	金缕曲	双陆	此博谁名汝。想当年、波罗塞戏，涅盘经语。天竺传来双采好，么六四三二五。要随喝、随呼随数。从得三郎绯衣了，再曾逢、潘彦知音侣。同入海，亦良苦。雄拿豪攫争鸣杵。正关河、疏星残月，几声秋雨。却是驱驰玄黄马，脚底蹈燕蹴楚。甚一涧一梁能阻。翻覆输赢须臾耳，算人间万事都如许。且一笑，看君赌。
梵琦	渔家傲		听说娑婆无量苦。家家未免为商贾。出入江山多险阻。非吾土。磨牙噬肉遭人虎。魂魄欲归迷去所。烟横北岭云南坞。一望连天皆莽卤。知何许。荒村飒飒风吹雨。
王沂	水龙吟	和郑彦章韵	画帘疏雨才收，酒醒凝掩篷窗卧。薰炉火冷，余香犹在，拥衾清坐。点鬓霜明，窥人月小，短擎花堕。想吴山越水，楼台缥缈，应曾有，飞鸿过。寂寞文园病后，旧心情、苦无些个。多君调我，幽兰新句纹笺玉唾。花落元都，鹤归华表，梦谁擎破。待莼鲈江上，高歌小梅，扣舷相和。
王吉昌	武陵春	欲界	欲界谷神初剖判，情逸混冲融。太一灵兴币地风。岳顶雨。造化阴阳升降应，八脉醴泉通。琴韵琅琅聒耳聪。绝念酝奇功。
山主	临江仙		不向人前夸媚态，四肢零落难收。风吹雨洒任春秋。昔年欢乐，今日变成忧。冷淡郊园消洒处，獾狐来往频游。潺潺耳畔水东流。千谋百计，
赵孟＊	巫山一段云	起云峰 以上十二首见花草粹编卷	袅娜江边柳，飘摇岭上云。卸帆回棹楚江滨。归信夜来闻。欲拂珊瑚枕，先董翡翠裙。江头含笑去迎君。鸾凤尽成群。
程文海	青玉案	寿赵方塘学士五月五日	昌阳初荐长生醑。又好日、逢重五。绿鬓神仙家玉署。每年今日，彩鸾齐驾，排日欢初度。今年天上恩荣异。道寿也、还他富。细葛香罗难比数。醺醺醉了，卿卿一笑，巧结同心缕。
刘敏中	鹧鸪天	题双头莲二首	脉脉谁教并蒂芳。情缘何许苦难量。西风香冷同幽怨，落日红酣对晚妆。波浩荡，月微茫。湘灵寂寞下横塘。不堪回首鸳鸯浦，一样相思只断。
赵雍	木兰花慢	以上振绮堂刻本赵待制遗稿。朱本	恨匆匆赋别，回首望，一长嗟。记执手临流，迟迟去马，浩浩平沙。此际黯然肠断，柰一痕、明月两天涯。南去孤舟渐远，今宵宿向谁家。别来旬日未曾过，如隔几年华。纵极目层崖，故人何处，泪落兼葭。聚散古今难必，且乘风、高咏木兰花。但愿朱颜长好，不愁水远山遐。
王哲	卜算子	焦姑求	听闻阐户。灭虫亡，炉灶堪安固。粹常纯空外觑。彻清清，寂静无思虑。频忘按住。结金丹，透入明堂所。斧长施钢剑锋，荐真元，直蓬莱。
马钰	满庭芳	赠汝车赵三仙	休言嗽咽，莫说存想。吞霞服气虚妄。打坐持功，抽手挽脚劳嚷。采战神丹散失，服还元、水火不当。端的处，是无为至理，最堪倚仗。心好逍遥快乐，做逍遥快乐，常教豁畅。神好清闲供应，清闲坦荡。冲和自然成宝，得亘初、一点明朗。神光灿，现本来面目模样。
谭处端	满路花		重阳佳节至，云水寄天涯。玄朋邀共饮、赏黄花。特临雅会，南望翠烟霞。极目岚光里，隐约依稀，瑞云深处仙家。任陶陶、畅饮喧哗，觥泛笑擎夸。樽前唯对酒、喜何加。浮金潋滟，默默采灵葩。饮罢还重劝，不醉无归，月明初上窗纱。
李齐贤	巫山一段云	黄桥晚照	旷望田路，嵯峨柳院楼。夕阳行路却回头。红树五陵秋。城郭遗基壮，干戈往事悠。村家童子不知愁。横笛倒骑牛。
梁寅	踏莎行	江上阻风	叠浪堆琼，横烟织素。停桡避险湾头住。汀洲连水水连云，何曾迷却归人路。今夕聊淹，明朝须去。休愁休怨休嗔怒。还家正属好风光，啼莺。
马钰	满庭芳	黄县金玉庵	东寺西城，南山北海，心中好结良因。庵名金玉，堂建号全真。廊舍清风明月，圆无漏、不落沉沦。门清净，云朋霞友，燕处得申申。无为环堵里，小松疏竹，初种新新。向宝花台上，异事惊人。眺望蓬莱山岛，又何必、别觅长春。堪图画，芝川一境，马钰略铺陈。
张野	水龙吟	题湖山胜  亭	翠微曾共登临，冷光潋滟三千顷。玉京佳处，景虽天造，地因人胜。若把西施，淡妆浓抹，两相比并。道此间如对，娥仙子，慵梳掠，临鸾镜。满意曲阑芳径。早安排、雨篷烟艇。茶瓯雪卷，纹楸雹碎，醉魂初醒。湖海高情，林泉清意，几人能领。算知音只有，中宵凉月，浸蓬莱影。
虞集	苏武慢		放棹沧浪，落霞残照，聊倚岸回山转。乘雁双凫，断芦漂苇，身在画图秋晚。雨送滩声，风摇烛影，深夜尚披吟卷。算离情、何必天涯，咫尺路遥人远。空自笑、洛下书生，襄阳耆旧，梦底几时曾见。老矣浮丘，赋诗明月，千仞碧天长剑。雪霁琼楼，春生瑶席，容我故山高宴。待鸡鸣、日出罗浮，飞渡海波清浅。
丘处机	满庭芳	余自东离海上，西入关中，十五馀年	修，考妣枯骸，孰加怜悯。迩闻乡中信士，戮力葬之，怀抱不胜感激，无以为报，遂成小词，殷勤寄谢云幼稚抛家，孤贫乐道，纵心物外飘蓬。故山坟垅，时节轻修崇。幸谢乡豪并力，穿新圹、起塔重重。遗骸并，同区改葬，迁入大茔中。人从。关外至，皆传盛德，悉报微躬。耳闻言，心下感念无穷。自恨无由报德，弥加志、笃进玄功。深回向，虔诚道友，各各少灾凶。
邵亨贞	红林檎近	水屯冬景，次钱素  韵	云树风初劲，雾窗晴尚悭。雁落野塘暝，鹤鸣水村寒。重来寻梅径里，渐喜嫩萼堪看。向日院宇荒闲。香冷旧铜盘。几格横素帙，屏壁澹烟峦。弓腰吟袖，多情惟忆前欢。但温存羔酒，留连兽炭，暮江欲雪年又残。
刘处玄	山亭柳		退道愚生。意乱心生。丧命尽贪生。不畏神明察日，千愆万过迷生。死堕都苦苦，苦尽傍生。进道清真忘世梦，闲看圣教似书生。达理悟修生。气结神灵异，自然有、霞彩光生。宝鉴碧霄光耀，真个先生。
马钰	定风波	继重阳韵	做个逍遥出世人。都缘传得好根因。收聚琼花香馥郁，新新。自然不住饮甘津。便把虚无常作伴，更将清净永为邻。贪养胎仙宁著假，真真。
许有壬	兰陵王	赋古剑，用吉善甫韵 圭塘乐府卷一	昆吾铁。神物千年不灭。时出匣、摇荡碧空，闪闪寒芒电光掣。细看是巨阙。三尺。斜明隙月。新丰旅，弹尔醉歌，也胜毛锥校平侧。沉埋土花碧。向坚石寒泉，重砺霜雪。一天星斗昏无色。因起舞为乐，崆峒试倚，魑魅胆寒石自裂。免丰狱羁绁。勋业。几英杰。是曾奸邪，腥渍余血。今方四海边尘绝。佩服处，闲伴金鱼宝。只愁灵化，雷雨暗，水云国。
马钰	满庭芳	夜叉婆	扑粉施朱，画眉补鬓，巧言令色柔和。暗藏机狡，名唤夜叉婆。面善心乖性恶，纤纤指、鹰爪无过。夸体段，取人性命，入夜骋喽罗。遇师方省觉，要逃业障，须避冤魔。纵水云游历，远离巢窝。急急完全神气，累功行、岂敢蹉跎。酬心愿，劝人修炼，功到洞仙歌。
姬翼	临江仙		举世纷纷争富贵，道人独占清贫。清贫柔弱得安身。心闲无事过，随分乐天真。一点浩然如古镜，圆明不受微尘。护持功满自通神。超陵三界外，游赏四时春。
姚燧	清平乐		菲菲香雪。更照溶溶月。管被司花嫌太洁。故遗啼鹃溅血。方舒笑脸迎丹。两声深院珊珊。有底春愁未诉，向人红泪阑干。
邵亨贞	虞美人	壬子岁元夕，与邾仲羲同客横泖，羲	，古人有观灯之乐，故形之咏歌，今何所见而为之乎。羲曰，姑写即景可也。夜枕不寐，遂成韵语。时予有子夏之戚，每无欢声，诘朝相见，而羲客深闭逢三五。不恨无歌舞。天时人事总凄然。只有隔明月似当年。老夫分外情怀恶。无意寻行乐。眼前触景是愁端。得岁寒生计在蒲。
魏初	太常引	党氏园亭红梅，次徐子方韵	亭亭清瘦阿谁邻。合占了、百花春。蜂蝶漫成群。只山月、淡烟最亲。旧家窗户，精神好在，红簇麝香新。有酒到吾唇。更拼作、花边醉人。
程文海	沁园春	次韵王寅夫楼居妙曲，兼致异别意	天上仙人，只爱楼居，真成故常。自五云深处，乘风冉冉，三神山畔，弭节阳阳。醉里乾坤，闲中岁月，兴到谢家春草塘。凭高望，看尘间万事，翻覆苍黄。好留此意要荒。想坡老、风流肯独当。明媚时光，温柔地气，傥可栖迟老是乡。花神诉，怨春归阆苑，自有天香。
卫德嘉	清平乐	题碧梧苍石图 珊瑚网名书题跋卷八	彩云飞断。愁思茫无岸。落日平芜烟水漫。又见去年归雁。琵琶旧曲难成。风流谁复如卿。满耳碧梧秋雨，浔阳江上哀声。
许有壬	菩萨蛮	寄都下友人	凭高日望金台路。黄沙尽处空烟树。岁晚足萧疏。雁声无夜无。簿书临俗态。人道儒酸在。何以慰相思。半年无好诗。
梁寅	木兰花慢	桃源	爱山中日月，春渐去，又还来。望水绕人家，云生窗户，岫转峰回。层层绛桃千树，似丹霞、散绮映楼台。世上从教桑海，人间自有蓬莱。渔郎未必是仙才。偶尔到天台。喜相问相邀，山中肴，树里尊。何便寻归路，是风波险处未心灰。要似秦民深隐，桃花只好移栽。
谢应芳	西江月	题画	缘树云林窕，青苔石磴萦纡。两人杯下曳长裾。应是山中巢许。空谷似闻樵斧，危桥不断徵车。谁来为我借茅庐。来与白云同住。
姚燧	木兰花	刘子善得常德寿梅图持归镇江寿?	寿梅纸本传常武。远寿梅轩归北固。爱梅无有似君贪，东极吴中西尽楚。黄昏清浅孤山路。能对春风旬日许。不如满岁画中看，冷蕊疏枝常照。
宋＊	菩萨蛮	偃师道中	北芒古冢纷无数。崔嵬罗列成山阜。何处断碑横。无人知姓名。今坟如蚁垤。回首成磨灭。今古两堪哀。停骖酹绿苔。
吴存	踏莎行	春雨连日	夜溜瓶悬，朝阴墨锁。一年桃李糊涂过。欲留晴赏待清明，晴时只恐清明蹉。倚杖孤吟，焚香默坐。春衫莫把春泥。凭谁有爪似麻姑，明朝。
许有壬	千秋岁	即席次可行见寿乐府韵	谀人称好。何似归来早。营五亩，如三岛。深杯江海浅，老眼乾坤小。松竹在，肯教老圃秋容老。方外多真趣，池上宜清晓。随里社，游乡校。逢场皆可乐，得句惟供笑。吾有政，考功不校闲官考。
马钰	满庭芳	恐人退道预诫之	人人学道，因何退怠。都缘心不宁耐。富贵修行，或遇艰难阻。贫者受人供养，自骄矜、必然败坏。或好贿便，自招自揽，非常灾害。或有炼心不尽，起攀缘爱念，决定破戒。若悟韶光迅速，生死事大。常怀慎终如始，处无为、清静无赛。功行满，与九玄七祖，共超三界。
李齐贤	巫山一段云	朴渊瀑布	绝壁开嵌窦，长川挂半天。跳珠喷玉几千年。爽气白如烟。岂学然犀客，谁期驻鹤仙。淋衣暑汗似流泉。到此欲装绵。
邵亨贞	暗香	吴中顾氏旧时月色亭，陆壹天倡始用白	水边寒色。又怎禁傍晚，一声长笛。废苑日斜，玉蕊疏疏未摘。回首江南旧梦，何处觅、黄昏诗笔。纵近日、雪满西泠，谁解为移席。萧瑟。更幽寂。记驻马断桥，顿觉愁积。倚风暗泣。离黍残碑尚追忆。绝艳无人管领，潮自落、吴山横碧。便想像、风景好，可能再得。
长筌子	绛都春		心如江海。纳百川万派，澄清无碍。渺渺渊源几人知，包沙界。光明灿烂超三昧。唬小乘、邪魔潜退。混元风范，虚无秘密，下愚难解。宣扬亘初真载。统众妙之门，高下无赛。应物头头，显慈悲，消灾害。不生不灭非中外。这一曲、玄歌谁买。玉京仙子，吹动太虚天籁。
谢应芳	沁园春	寿杜默齐，时至仕，寓吴门僧舍，吾	脱屐红尘，移家碧山，娑罗树边。有两儿冠带，眼前腾踏，诸孙文采，膝下联翩。石几焚香，冰瓯涤笔，重注羲经得异传。余无事，但观云默坐，听雨高眠。龟巢幸与相连。饮湖水清如饮菊泉。问绛人甲子，今逾四百，皇家钟乳，何用三千。银艾忘情，玉枝无憾，一味清闲足引年。升平也，看天恩赐帛，雪发垂肩。
王哲	定风波		昔日嘉山第一程。今朝臣海载清清。重泛瑶池真得得，盈盈。昂头堪认自家声。玉浪银波别景致，琼涛朱溜作高名。涌出白莲花一朵，呈呈。
马钰	南柯子	赠马怀玉	意动心须动，心除意亦除。无无寂寂寂还无。神气和同，子母得安居。莫觅曹溪路，何须问尾闾。真清真静养真如。真乐真闲，真个好功夫。
侯善渊	南柯子		未悟千般有，心开一物无。有无争觉顿清虚。混内倾阳，一点透灵乌。瑞气盘金鼎，祥烟玩玉壶。玉壶金鼎炼神珠。光灿流霞，冉冉上天吴。
元好问	念奴娇		严陵台畔，枕清江、仙府重金碧。玉轴牙签三万卷，环列人间东壁。名世高风，遵遗训，继踵皆豪逸。联翩簪组，满门辉映金璧。谈笑稳步青霄，扶摇九万里，垂天横翼。大高牙三授钺，凛凛威行南国。月满三山，春回八部，宴寝凝香席。祈公难老，凤池长醉春色。
曹伯启	水调歌头	和卢仲敬太守	尝为武林客，欢洽快平生。谁知分袂江浒，西往复东行。今日簿书旁午，明日山川迢递，愁恨几时清。回首旧游地，天远暮云平。鬓双皤，肠百结，意何成。多应故山猿鹤，笑我尚争名。尽自轰轰烈烈，到底休休莫莫，何处觅卿卿。梦寐想归路，濡笔写心声。
张可久	钗头凤	春情	金钗股。瑶琴谱。洞天相见神仙侣。东风恶。庭花落。旧欢雨散，余情云薄。莫莫。
许有壬	清平乐		赏梅观竹。不暇才黄独。白玉吹香连碧玉。富杀山人林谷。几年行路艰难。眼明今日重看。便结岁寒心友，休教梦到槐安。
马钰	满庭芳	赠长安徐先生	一明玄理，二曜交宫。三才四象究穷。通五彩霞光，来往清雨。六欲七情涤尽，八衢流、运转回风。九窍内，十分颠倒，显现真功。十极晴空虚白，九重门开阐，金玉重重。八色琉璃洞里，卧虎眠龙。七宝花开六出，五方中、四位归宗。三光照，二仪相从，一个神翁。
李孝光	沁园春		花压双溪，月满千门，气象峥嵘。乡村父老，踏歌旧曲，闾阎小子，弦诵新声。鸡犬无惊，桑麻如画，酷似驱车过武城。谁为此，事鲁人姬姓，公旦云仍。欲知政理功成。吾父母、斯民只至诚。太夫人九十，板与春暖，公年六十，彩袖风轻。富贵康宁，天公赋予，老去功名照汗青。祈公处，人间霖雨，天上文星。
王哲	玉堂春	锁门	玉性金真，人人皆可化。玉液金丹，频频迎迓。玉兔金鸟，光光相次亚。照玉栏干种玉芽。琼蕊金茎，长长生不谢。玉女金童，常常看舍。玉锁金匙门门开癖下。赏玉堂春对玉花。
李道纯	沁园春	赠损庵人静	九转工夫，三元造化，百日立基。便打扑精神，存决定志，掀翻妄幻，绝断狐疑。剔起眉毛，放开心地，物物头头一笔挥。行功处，便横拖斗柄，倒斡玑。为中会取无为。个个有、中间有最奇。到恍惚之间，窈冥之际，守之即妄，纵又成非。不守不忘，不收不纵，勘这存存存底谁。只恁麽，持六阳数足，抱个蟾儿。
长筌子	天香		若论修真，玄关直指，外缘心上都撇。静处跏趺，存神握固，莫辩是非优劣。任缘度日，除饱暖其馀忘绝。一味清闲价无穷，对下愚难说。端的至诚妙诀。叹学人、几曾休歇。默默昏昏，壶内玉花开彻。恍惚中间显现象，见宝珠、光耀似皎月。悟得之时，同游圣阙。
洪希文	水调歌头	雪梅 以上丁藏钞本续轩渠集卷九词	崖谷摇落尽，银海眩花生。霏霏漾漾，闭门三日断行人。我欲寻幽无路，但见砌平凹凸，粲粲尽堆琼。片片匀如翦，散入马蹄轻。梅索笑，竹含贞，酒频倾。矜香斗色，鼻塞无孔眼瞠瞠。昔则寒林水墨，今则瑶台琪树，奇妙孰能名。起舞歌白雪，聊聊我幽情。
卢挚	清平乐	行郡歙城寒食日伤逝有作 天下同文	年时寒食。直到清明日。草草杯盘聊自适。不管家徒四壁。今年寒食无家。东风恨满天涯。早是海棠睡去，莫教醉了梨花。
元好问	满江红	嵩山中作	天上飞鸟，问谁遣、东生西没。明镜里、朝为青鬓，暮为华发。弱水蓬莱三万里，梦魂不到金银阙。更几人、能有谢家山，飞仙骨。山鸟，林花发。玉杯冷，秋云滑。彭殇共一醉，不争毫末。鞭石何年沧海过，三山只是尊中物。暂放教、老子据胡床，邀明月。
陆文圭	阮郎归	舟中赋所见	风吹一捻柳腰轻。春柔力未胜。眉儿喜学远山青。终朝画不成。娇滴滴，笑盈盈。雏莺叶底声。花梢雨过夕阳明。无情渐有情。
沈禧	风入松	题石坛道士焚香	暮云收尽紫霄宽。灏气袭衣冠。清泉白石长为伍，松头露、冷滴方坛。此际千林影断，于时万籁声乾。道人星下礼蒲团。宝鼎沈檀。风吹霞袂飘飘举，想芳名、已注仙班。东访麻姑跨凤，西邀金母乘鸾。
元好问	点绛唇		帘卷荷香，绮罗人在薰风里。谢庭家世。来作闺门瑞。象服鱼轩，占尽人间贵。应难比。蟠桃花底。一醉三千岁。
王哲	卜算子		初见青钢剑。尸内曾加点。木上安来出一丝，乾马占。害后随风?得此修行渐。日日频频捡。暗喜欢时只自知，天马赡。与我长生验。
邵亨贞	太常引	次韵伯阳雪中	销金帐底烛花偏。低唱拥婵娟。遥夜酒杯传。几沉醉、琼林洞天。梅花如旧，竹窗犹在，留得煮茶烟。独欠钓鱼船。待归问、羊裘故川。
王吉昌	醉桃源	左辅右弼玄牝	司分木火地天通。玄关主掌雄。鹿羊神辂逗真风。都归保运功。枢九窍，贯三宫。熏蒸药鼎红。万神辐辏性疏通。无形廓太空。
许有壬	六州歌头	次明初为寿韵	避贤解组，三见太行秋。惭画锦，犹远胜，敝貂裘。玩沧洲。霜水清如玉，穷霄壤，忘物我，恢障塞，无牖户，底绸缪。自笑平生事业，知今日，颇善为谋。有静中至乐，何处更天游。已分淹留。醉乡侯。有江湖客，翰墨友，凌元白，压曹刘。论文暇，陪杖屦，事觥筹。共藏修。世态谁能校，轻肮脏，重伊优。吾有政、锄药圃，治瓜畴。说与渔夫樵叟，既相好、岂但相犹。任多言莫及，野渡有孤舟。天地沙鸥。
马钰	捣练子	赠五会道众	心平等，寿延长。修完七宝聚三光。悟全真，万事忘。玉花绽，金莲芳。馨香滋味满斋肠。行功成，现玉皇。
王恽	玉漏迟	答南乐令周斡臣来篇	竹林幽思杳。栖迟自叹，离群孤岛。万里云翔，海树去相依。邻笛一声唤起，忆共听、朱丝雅调。还自笑。当年已愧，孙登清啸。清扰。回首分飞，怅落落相期，望高崧少。会鲜离多，经世又谁曾了。二子况成陈迹，落月满、屋梁空照。庭户晓。得意眼中人少。
汪斌	踏莎行	雪晴纵步	踏雪桥边，访梅溪曲。春风初破梢头玉。村村茅屋晚炊烟，更寻村酒穿茅屋。兔月初眉，瑶峰眩目。振屐鸣空谷。夜深不谓故人来，声声。
王恽	望海潮	乙卯岁端午，赋北郊骑鞠，呈节使史	龙沙王气，恒山秀色，德星光动南州。使君高宴，北山佳处，薰风红闪旗。两翼拥貔貅。骇鼍鸣叠鼓，杖旧惊虬。一点星飞，画柱得意过边筹。貂蝉元自兜鍪。笑闾阎小子，谈笑对侯。万骑平原，千艘汉水，堂堂小试清油。宾从尽风流。喜武同张肄，书漫韩投。乐事更酬。醉魂还梦菊。
王哲	点绛唇	先生锁门及十旬。将启户，又以梨一	食之。既启户了，唯钰舍家缘做弟子，至此耳，又以词赠之。十化分梨，我於前岁生机构。二人翁母。待教作云手。用破余心，笑破他人口。从今后。令伊依旧。且伴王风走。
马钰	满庭芳	混元刘法师升化，以词赞之	幼则随群，长而异众，一心法?行持。书符咒水，治病救灾危。建德和偷不显，厌华丽、粝食粗衣。亲曾遇，重阳师父，传授入希夷。自知功行满，速来访我，径就归期。便怡然拂袖，应限宜时。此者彭城了了，马风风、当赋新词。长生得，携云仙去，跨鹤赴瑶池。
丘处机	桃源忆故人		故人别后闲吟罢。寂寞云溪潇洒。百尺孤松影下。独弄周天卦。清风皓月虽无价。妙手奇工难画。欲向世间夸诧。谁是分真假。
曹伯启	满江红	次白君举州卒所寄韵。君举三十年前	比以簿书倥偬，不酬答，闻改除天台，恐因得簪盍於惠泉之侧，用以叙壮岁分携，凝望眼、略无虚日。嗟我辈、江南江北，为谁形役。自愧散材非管鲍，遥怜老友真元白。况文章之外有良能，安民策。谈笑兴，浮云隔。离别恨，流年逼。试赓歌雅韵，不论呼吸。百粤谷山应好在，半生萍梗无终毕。流行坎止任天公，吾难必。
智久	鹧鸪天	赞泉公 泰山志卷十八，载长清县灵严	头角峥嵘慈济泉。报恩万寿昔参玄。为思方领宜修道，直造灵岩结善缘。栽园果，种福田。四方设药施无偏。而今寿塔小师垒，延永谷城劫石。
邵亨贞	沁园春		漆点填眶，凤梢侵鬓，天然俊生。记隔花瞥见，疏星炯炯，倚阑延伫，止水盈盈。端正窥帘，瞢腾凭枕，睥睨檀郎长是青。销凝久，待嫣然一顾，密意将成。困酣时倚银屏。强临镜犹未醒。忆帐中亲者，似嫌罗密，尊前斜注，翻怕镫明。醉后看承，歌时斗弄，几度孜孜频送情。难忘处，是香罗透，别泪双零。
马钰	玉堂春		闲论修持，修持非草草。猛舍家缘，方求大道。灭尽无明，如轲能养浩。肯逐人情似桔。驾食鹑居，自然无烦恼。垢面蓬头，心田频扫。金木相生，就中成至宝。便觉灵光出一毫。
侯善渊	蓦山溪		男儿一志，莫把初心退。决正处贞廉，把狂心、一齐割弃。随缘任运，云水作生涯，青松下，翠筠中，别有真滋味。清虚恬淡，便是余生计。定自神和，迸玄珠、出离坎位。殷红璨璨，仿佛入离宫，通上下，照十方，摄境归心地。
梵琦	渔家傲		听说娑婆无量苦。死生总作轮回主。六贼操刀为伴侣。同居住。何曾顷刻抛离去。功德天和黑暗女。两人最是难相聚。有智主人俱不取。依吾语。从今更莫登门户。
许有壬	念奴娇	赋萤	更阑人静，正满天晴露，半庭斜月。时见飞萤三四点，树影依稀相隔。暗地偷月，微形自照，冷焰明还灭。有时分乱，残星流下天阙。应念造物多情，翻腾变化，腐草还成物。多少黄萎随土壤，争似超然飞越。我正清贫，寒窗寂寞，赖尔成勋业。案头乾死，也胜零落霜雪。
王旭	水调歌头	端午	漱齿汲寒井，理发趁凉风。先生畏暑晨起，笑语听儿童。说道今年重午，节物随宜稍具，还与去年同。己喜酒尊冽，更觉盘丰。愿人生，常醉饱，百年中。独醒竟复何事，憔悴佩兰翁。我有青青好艾，收蓄已经三载，疗病不无功。从此更多采，莫遣药囊空。
元好问	临江仙	西山同钦叔送溪南诗老辛敬之归女儿	自笑此身无定在，风蓬易转孤根。羡君归意满离尊。眼中茅屋兴，稚子已迎门。回首对床灯火处，万山深裹孤村。故人天末赋招魂。新诗凭寄取，憔悴不须论。
刘秉忠	清平乐		渔舟横渡。云淡西山暮。岸草汀花谁作主。狼籍一江秋雨。随身箬笠蓑衣。斜风细雨休归。自任飞来飞去，伴他鸥鹭忘机。
张之翰	江城子	寄庐副使处道	去年雪里送君时。马迟迟。思依依。及至金陵，还却值君归。独抱此情谁与语，空三复，草堂诗。年来霜鬓欲成丝。惜睽离。喜追随。四海而今，浑有几相知。上到庐山高绝处，曾为我，一支颐。
宋＊	蝶恋花	河内王斡臣号竹溪	门外红尘溪上竹。竹似琅，溪水清如玉。溪上主人情不俗。多应每每能无肉。千载高标成倏忽。六逸飘然，君为追遐躅。莫向溪边闲濯足。
侯善渊	诉衷情		英公清列出尘缘。不系利名牵。逍遥任居云水，知命乐天然。穷妙理，悟幽玄。谨修仙。功成归去，引汝朝元。稳步金莲。
李齐贤	巫山一段云	北山烟雨	澹澹青空远，亭亭碧重。忽惊雷雨送飞龙。欲洗玉芙蓉。稍认岩间寺，都迷壑底松。良工吮笔未形容。疑是九疑峰。
张可久	六州歌头	浙江观潮，贯学士四万户同集 案此	灵鳅何物，天外吐层阴。谈笑顷，浙江阔，海门深。载雷车，霹雳挥神斧，劈仙岛，掀地轴，冯夷宅，无鼋鼍窟，渺难寻。十里红楼图画，展西风、快哉登临。，好客披襟。发萧森。符金虎。袍银鼠。携玉尘。盍瑶簪。喜骁儿踏浪，旗尾互浮沉。酹胥魂，浇海若，酒频斟。隐约越峰数点，搅飞花、浑在波心。爱渔舟荡雪，击楫起吴音。月上秋林。
马钰	满庭芳	刀圭法	日月交宫，虎龙共处，不分南北东西。五方秀气，攒聚结刀圭。十二时中锻炼，尖锋上、迸出光辉。堪安把，住行坐卧，恣意倒颠携。添钢增刃快，断除六贼，消灭三尸。便往来挥动，剖判昏迷。谁信无中妙用，变成个、惺洒婴儿。修真理，因师传授，转付友人知。
元好问	喜迁莺		清和时序。望桂影渐生，薰风微度。拂金枝，传芳玉叶，天下瑞麟重睹。竟敕谢庭，兰振振，西鹭。庆门里，把丹枝争折，青云平步。声誉。喧盛世，咏少，，，今辰称美，愿与冈陵同固。更著取。继沂公勋业，东平茅土。
谭处端	瑞鹧鸪		修行心炼似寒灰。放下痴贪气色财。人我怎生成道果，是非难得产真胎。无明灭尽朝金阙，情欲俱忘拜玉阶。修炼直须烟火灭，为心低处有蓬。
耶律铸	眼儿媚	醴泉和高齐，遇阳帝故宫。	隔江谁唱后庭花。烟淡月笼沙。水云凝恨，锦帆何事，也到天涯。寄声衰柳将烟草，且莫怨年华。东君也是，世间行客，知遇谁家。
王恽	满江红	至元二一年岁次甲申，二月二十八日	一柱华峰，绿翠似、芙蓉金削。孤负却、画船春水，一尊同酌。寒食清明都几日，征鞍遽作西归客。漫春风、墙燕语留人，高城隔。春草碧，杨花白。妆点就，行轩色。道不应霜翮，能舒长策。三尺青萍风义在，看君冠盖长安陌。对夕阳、淡处最关情，河梁别。
郝贞	清平乐	题碧梧苍石图 珊瑚网名书题跋卷	暮云飞断。潮落吴江岸。忆昔佳人愁思漫。那更楼头闻雁。此时有意还成。争知恼杀兰卿。画作碧梧苍石，至今图得风声。
张翥	沁园春	广陵九日，与刘士斡成元璋泛舟邗沟	何许登临，路绕芜城，冈连楚。爱流云低响，歌催琼树，微波照影，人艳仙桃。松院移尊，柳桥携袖，随处兰舟且暂捎。秋无际，望空江雁远，落木天高。不妨左手持螯。更右把、金尊送浊醪。叹鸡台草暗，凄然兴废，龙山烟冷，老矣英豪。白发宁饶，黄花任插，要里西风破帽牢。刘郎醉，把吴笺笑擘，试与题糕。
侯善渊	声声慢		贤愚间异，曲直丛林，清浊事急难分。多少无知，开口信意胡荤。?呼为斥，把灵椿、唤作朝菌。便假饶，是随何陆贾，辩正无门。牛缺谩施仁义，想肩吾锁目，自昧天真。摸象盲夫，昼夜晓甚明昏。玉罄权为煮料，把瑚琏、假作齑盆。最苦处，爨瑶琴烹羽，误杀麒麟。
元好问	南乡子		梅雪弄芳馨。线日迎长。争看琴堂称贺处，娉婷。满捧霞觞灿鲤庭。鹤算更龟龄。八十仙翁醉复醒。好倩洛阳驰誉手，丹青。画与人间。
许有壬	如梦令		桃李东风不耐。好在西山如黛。杖策看山来，正尔青青相待。无柰。无柰。却被暮云妨碍。
元好问	人月圆		玄都观里桃千树，花落水空流。凭君莫问，清泾浊渭，去马来牛。谢公扶病，羊昙挥涕，一醉都休。古今几度，生存华屋，零落山丘。
王恽	蝶恋花		绿暗兰皋春雨暮。露风吹，馥馥香如雾。一曲清歌花解语。落红羞满沙头路。锦瑟华年谁与度。夜月珠帘，肠断春风句。我自兴来聊一顾。
姚燧	清平乐		水仙装束。风致清逾淑。春竟枝头添萼绿。要与梅花仲叔。生红从此羞颜。甘同桃李漫山。不是冥鸿过尽，情教衔子荆蛮。
谢应芳	如梦令		萝屋不经风破。苔径不教尘。鱼鼓洞仙歌，童子唱来还和。闲坐。闲坐。窗下白云飞过。
王处一	行香子	赠不语王哥	真乐闲闲。口过删删。养冲和、屏荡愚顽。圆融法性，复变童颜。便出三乘，超十地，不为难。五彩回环。烹炼金丹。看仙炉、虎绕龙蟠。阴阳数足，撞透天关。就蹑祥云，朝元去，列仙班。
姬翼	一剪梅		薄暮余霞天际红。反关无俗，指点山童。新泉活火煮云龙。受用仙家，两腋清风。千古埃霾雪山胸。阴魔除扫，不敢形容。玉川携手水晶宫。月里行歌，缥缈孤峰。
张之翰	木兰花慢	同济南府学诸公泛大明湖	唤扁舟载酒，直转过、水门东。正十里平湖，烟光淡淡，雨气蒙蒙。回头二三名老，望衣冠、如在画图中。但得城头晚翠，何须席上春红。清樽旋拆白泥封。呼作白头翁。要与汝忘情，高歌一曲，痛饮千种。夕阳醉归扶路，尽从渠、拍手笑儿童。官事无穷未了，人生适意难逢。
许谦	蝶恋花	正月十一日 以上二首见白云文集卷四	杨柳池塘春信早。帘卷东风，犹带余寒峭。暖透博山红雾绕。洞箫扶起歌声杳。初试花冠金凰小。鬓乱钗横，长怯旁人笑。银烛未残尊未倒。
曹伯启	沁园春	和复初省郎韵，纪仲春陪诸名胜游西	掾尉迟亨亨甫，福建同提举毛吉甫山色湖光，宜雨宜晴，春来恼人。笑劳生强半，登临有兴，身司莞库，所向无亲。马服车辕，鹰罹，也算人间一度春。情无赖，怕岸花汀草，弹指成尘。朋簪契我天君。更不管、长须喜与嗔。任把酒论文，且行且止，幕天席地，谁主谁宾。敬德猖狂，春陵笑傲，延寿丹青画不真。归鞍好，向梅山东下，数点行云。
白朴	朝中措	题阙	东华门外软红尘。不到水边村。任是和羹傅鼎，争如漉酒陶巾。三年浪走，有心遁世，无地栖身。何日团儿女，小窗灯火相亲。
王恽	鹊桥仙	寿胡紫山	秋香悬桂。光风转蕙。掩尽寻常花卉。西城来往已风流，更点检、生涯次第。堂名休逸。策扶流憩。占尽闲中风味。鸡声兔动已扶头，红日上。
舒＊	水龙吟	庆陈仲洪造家庆楼 此下原有折桂令二	人间何处无楼，算来积善应难得。操持一念，应乎万事，尽皆阴德。伯仲怡怡，亲朋济济，云仍蛰蛰。任才高王粲，兴同庚亮，谁敢与、元龙敌。珍重刘郎好事，好溪山、为君拈出。眼前标致，壁间图画，屏间松竹。春晚凭高，秋晴眺远，翠红如识。待他年，看取飞来五凤，记如椽笔。
白朴	沁园春	送按察司合道公赴浙东任	玉节星轺，十道监司，治称最优。甚惠风才到，豚鱼亦信，清霜未降，狐兔先愁。镇静洪都，澄清白下，又过东南第一州。云烟底，看千岩竟秀，万壑争流。离筵无计相留。谩慷慨中年白发稠。记琼花照眼，忙催诗笔，松灯促座，笑递觥筹。放浪形骸，欣于所遇，负我兰亭共一游。心期在，想山阴兴尽，和月回舟。
邵亨贞	沁园春	龙洲先生以此词咏指甲小脚，为绝代	强庚兄示我眉目二作，真能追逐古人于岁之上，不既难矣。暇日偶于卫立礼座上，以告孙季野丈，为之击节不已。因约相与同赋，翼日而成什焉巧斗弯环，纤凝妩媚，明妆未收。似江亭晓玩，遥山拂翠，宫帘暮卷，新月横钩。埽黛嫌浓，涂讶浅，能昼张郎不自由。伤春倦，为皱多无力，翻作娇羞。填来不满横秋。料着得人间多少愁。记鱼笺缄启，背人偷敛，雁钿胶并，运指轻揉。有喜先占，长颦难效，柳叶轻黄今在否。双尖锁，试临鸾一展，依旧风流。
潜真子	苏幕遮	当时自饮刀圭，又谁信、无中养就儿	正当时，须自晓。认得刀圭，掌内冥冥杳。勤饮琼浆常是饱。大药频修，莫要虚抛了。龙生行，虎右绕。无里生儿，迷者争知道。了午寂然功最好。不会修持，空说千千兆。
张之翰	南乡子	谢王秋岩元帅重阳送糕果	霜冷雁来天。甓社重阳又一年。多病文园扶未起，挛拳。节物关心正自怜。照眼菊花鲜。盘果旗簇满前。知是秋岩人送似，欣然。便带新词。
王庭筠	谒金门	赋玉簪	秋萧索。灯火新凉帘幕。翠被不禁临晓薄。南楼闻画角。想见玉壶冰萼。一夜西风开却。梦觉乌啼残月落。幽香无处著。愦?闲蝗?梢皇祝据元吴师道敬乡录卷一云，此乃宋俞紫芝诉衷情词，当为王庭筠所书，并非其自作。全金诗误作王词，辽海丛书辑黄华集，
侯善渊	一剪梅		一个尘劳一个忙。一自别离，一得真常。一天精秀一天凉。一点清光。一带凝阳。一气相交一气张。一结神丹，一命延长。一灵透入一云房。一对金童，一引仙乡。
刘敏中	南乡子	次韵答魏鹏举	英誉蔼西秦。襟量温和别有春。落笔妙词新可喜，精神。玉叶琼葩不染尘。后逸鲍参军。谁道儒冠误却身。相见莫谈尘世事，销魂。趁取追欢。
谢应芳	满江红	吴江阻风	怪底春风，要将我、船儿翻覆。行囊里、是群贤相赠，数篇珠玉。江上青山吹欲倒，湖中白浪高于屋。幸年来、阮籍惯穷途，无心哭。归去也，瓶无粟。吟啸处，居无竹。看造物、怎生安顿，老夫盘谷。第四桥边寒食夜，水村相伴沙鸥宿。问客怀、那有许多愁，三千斛。
元好问	临江仙	李辅之在齐州，予客济源，辅之有和	荷叶荷花何处好，大明湖上新秋。红妆翠盖木兰舟。江山如画里，人物更风流。千里故人千里月，三年孤负欢游。一尊白酒寄离愁。殷勤桥下水，几日到东州！
石岩	清平乐	题桐花道人吴国良卷	吴郎丰度。邂逅春城暮。暖日晴云花满树。恰似故人诗句。坐中翔凤飞霞。来寻弄玉仙家。说与江州司马。泪痕只为琵琶。
王吉昌	雨霖铃		乾元资始。偶坤柔成物，默契天癸。推移造化清虚，运三要、五行神水。九气腾空六阴静，潜生烟紫。显降升消息还元，玉窟三花吐金蕊。虚皇宝藏风琴美。送青娥、离宫宴赤子。螺杯滟滟香浮，恣洪饮、写真情喜。物外巍巍，阳体露、出离生死。相旷代、贩骨轮流，了了今生止。
王哲	西江月	四民	堪叹工商农士，各夸本业多能。就中机巧日翻腾。限至依然斗胜。独我摇头不管，唯将淡素常凭。清如澄水结如冰。自有圆明果证。
魏初	鹧鸪天	次姜御史韵	雨过鸡窗觉梦清。文书一束五更灯。愁于饥鹄痴于鹤，闲爱孤云静爱僧。人似月，酒如渑。几时别墅醉秋灯。高情千古闲居赋，世故驱人不易。
尹志平	西江月	赠万莲会众	事事谙来心足，般般舍去身轻。本初一点要圆成。妙语玄言堪听。纵意不知有我，收心自觉无明。无明灭尽绝尘情。便是识心见性。
奥敦周卿	太常引		西湖烟水茫茫，百顷风潭，十里荷香。宜雨宜晴，宜西施淡抹浓妆。尾尾相衔画舫，尽欢声无日不笙簧。春暖花香，岁稔时康。真乃上有天堂，下有苏杭。
潜真子	苏幕遮	无机深远，下手速修无太迟	地气腾，天雨降。万物生芽，便是天机象。山顶有泉深数丈。索短求他，要觅应难望。少年修，根脚壮。老后铅虚，汞少如何向。视听都休神散荡。本去乾枯，怎得成无上。
吴镇	渔父		无端垂钓空潭心。鱼大船轻力不任。忧倾倒，系浮沉。事事从轻不要。
善住	朝中措	虎邱怀古	芳塘水满绿杨风。台殿隐朦胧。几度春来幽径，马蹄踏碎残红。寂寥广坐，尘埃漠漠，客散堂空。讲石雨苔侵遍，九原谁起生公。
刘因	菩萨蛮	回文	元龙未减当年气。呼山卧向高楼底。今日到山村。青山故意昏。商歌聊一振。千里浮云尽。老子气犹豪。山灵未可骄。
元好问	声声慢	内乡淅江上作 以上强村丛书校明弘治	林间鸡犬，江上村墟，扁舟处处经过。袖里新诗，买断古木苍波。山中一花一草，也留教、老子婆娑。任人笑，甚风云气少，儿女情多。不待求田问如何。朝来斜风细雨，喜红尘、不到渔蓑。一尊酒，唤元龙、来听。
姬翼	渔家傲		抛却俗情缰锁解。般般放下身轻快。绝尽尘情忘世态。无人采。本来一点常安泰。处处唯求真自在。谁能出货图人卖。不是闲神并鬼怪。无相碍。何劳盘果香烟赛。
邵亨贞	江城梅花引	陆壹天、钱索  二老相会，皆有	及当道作者，盖俯念草木之味也五陵春色旧曾游。翠娥讴。锦缠头。花落花开，不信有并州。浅碧障泥红叱拨，柳桥外，满东风，无点愁。近来近来双鬓秋。心渐收。情尚留。底事底事递如许，身世沉浮。何况年华，长向镜中羞。才见那时帘外月，便想起，醉吹箫，罨昼楼。
王哲	双雁儿		奉劝伊家去西州。放散诞、做云游。恁时教你永无忧。这愁烦、渐渐休。款款牵回六只牛。认水草、便风流。浑身白彻得真修。上逍遥、达岸。
华幼武	清平乐	又和元  春梦	晓莺声里。睡思酣犹美。旖旎红娘冰雪体。洛女巫娥浮靡。紫骝踏月嘶风。华裾织翠青葱。归去一场春梦，空吟旧绿新红。
马钰	满庭芳	赠醴泉县任公	任公决裂，也待风流。专心道上搜求。子细研穷，何者名为真修。认正即心是佛，除心外、匪是良由。无别法，便澄心遣欲，捉住猿猴。心上纤毫不挂，更那堪，时复闲想骷髅。自是心忘境灭，真性优游。常常心怀恻隐，起真慈、功行圆周。神光灿，向大罗，恣意云游。
许有壬	木兰花慢	秦淮，次汤碧山教授韵	问东来何处，控吴越，壮江淮。爱十里萦纡，水云图画，鼓吹风雷。回头下临无地，尽朱楼迢隔倚天开。酒旆高悬别浦，绣帘低拂长桅。疏狂常与世情乖。胜地却须来。漫怀古长歌，后庭花落，斜日潮回。伤心旧时明月，照凄凉亡国恨无涯。为问水边鸥鹭，人间几梦庭槐。
刘敏中	秦楼月	书合曲诗卷	秋萧索。秋来不奈情怀恶。情怀恶。西风一曲，醉乡寥廓。宫声自与商声约。珠喉玉管都忘却。都忘却。行云不散，月高山阁。
李俊明	谒金门	赠教授李勉之	初雨歇。槐夏绿阴时节。万里无云天绀滑。一轮光皎洁。好怕暂高还没。好怕暂圆还缺。同是广寒宫里客。相逢无话说。
马钰	桃源忆故人	五台月长老来点茶	五台月老通三要。便把三彭除剿。运用三车皎皎。般载三乘妙。龙华三会心明晓。顿觉三光并照。个内三坛设醮。自己三清了。
尹志平	临江仙	李行省请予往山东葬三师，燕京道众	一别潍阳过十载，天涯历遍西戎。归来燕国住仙宫。立言明祖教，演法继师踪。天意如何非易测，人情到了难穷。予心本自爱疏慵。却教居海北，未许过山东。
丘处机	水龙吟		洞天春色盈盈，乱山秀出千堆锦。云收雨敛，晓晴烟淡，碧空横枕。高卧怡怡，顿开怀抱，释迷忘寝。看仙花瑞草，迎风照日，腾光彩，异凡品。欢庆时丰岁稔。万邦宁、百邪俱禁。太平国里，长安陌上，纵横有甚。大道无疑，傍门斜径，不须详审。是从来浩劫，神仙过路，但曾经恁。
白朴	点绛唇	题阙 案此下原有小桃红一首，以其为	翠水瑶池，旧游曾记飞琼伴。玉笙吹断。总作空花观。梦里关山，泪罗襟满。离魂乱。一灯幽幔。展转秋宵半。
丘处机	西江月	清河书画舫卷六引书史会要案影印洪	屈指追思前世，低头省悟令望。今生若不做修行。又与轮回作争。幸遇直常要妙，点头莫故昏蒙。便挥宝剑杀三朋。唬得龟蛇火遁。
侯善渊	上平西		启玄精，明真，洞元中。间日魂月魄相融。内分三色，混然一体若芙蓉。玉辰圆鉴，瑞云浮、光射瑶宫。散阴氛，凝纯粹，归神化，运灵空。象悬明，灿耀玲珑。中天游奕，郁罗霄景玉音清。绛节霓旌，捧琼舆、
安熙	石州慢	寄题龙首峰	龙蟠虎踞，朝楚暮秦，世路艰蹇。夕阳淡淡余晖，阊阖九重天远。千秋万古，先天消长图深，何人解识兴亡本。夜鹤渺翩翩，尽平林鸦满。萧散。不须黄鹤，遗书不用，洪崖相挽。苍狗浮云，平日惯开青眼。拟将书剑，西山采蕨食薇，自应不属春风管。只恐汝山灵，怪先生来晚。
李俊明	谒金门	再和邦直	人未晓。古锦囊中诗草。抹月批风滋味好。气吞云梦小。要把凤楼惊倒。不学乌台嘲笑。多少闲愁陶写了。数篇吟可老。
许有壬	玉漏迟	同前次张梦臣韵	雪晴天似水。风清月白，萧然三子。天巧难名，镂玉锼冰无此。却是同心异种，解敛聚、山林高致。谁不喜。花中隐德，人间真味。邂逅粲者相逢，似琼佩霓旌，九霄飞坠。移入铜瓶，付与野人凭几。满意香嚼蕊，有浊酒、微吟相继。休唤起。明日此觥重洗。
善住	谒金门	赠雕銮匠 以上十三首八千卷楼藏钞本	天赋巧。刻出都非草草。浪迹江湖今欲老。尽传生活好。万物无非我造。异质殊形皆妙。游刃不因心眼到。一时能事了。
马钰	惜黄花	和师韵赠长安范公	弃财戒酒。药囊系肘。常清静，便把虎龙引逗。心起大慈悲，人人尽欲救。化愚迷、诗词如咒。休要攀花柳。速修神秀。玉壶中，有个自然红狗。日日吠青霄，谁知合著口。更披云、能飞解走。
张之翰	沁园春	谢王巨川侍郎，以澹游所书扇见惠	四海黄花，文采风流，于今尚存。直澹翁诗句，大羹玄酒，名家书法，流水行云。泗上青山，枫林丹叶，书破晴空月一轮。余尝见，把君髯摇动，特地精神。谢君雅意殷勤。便付与同僚更可人。爱紫筠真节，柄才到手，轻罗缟面，影不离身。纵使当年，石城风起，不怕庚公千丈尘。难忘处，正午天如火，凉满衣巾。
宋＊	满庭芳	寒食伤先兄正戏公 共博而守岁，后同	魂黯雪山，泪零风野，转头三度清明。感今怀旧，何事不伤情。文史共、梁园书几，枭虑对、湓浦灯檠。径行处，洞庭彭蠡，同载赴瑶京。才名。人尽羡，朝家大宋，陆氏难兄。但驽骀小李，少后鹏程。丹桂树、何论高下，紫荆花、早变枯荣。微衷苦，乱峰如树，幽恨几时平。
白朴	木兰花慢	感香囊悼双文	览香囊无语，谩流泪、湿红纱。记恋恋成欢，匆匆解佩，不忍忘他。消残半襟兰麝，向绣茸、诗句映梅花。疏影横斜何处，暗香浮动谁家。春霜底事扫浓华。埋玉向泥沙。叹物是人非，虚迎桃叶，谁偶匏瓜。西风楚词歌罢，料芳魂、飞作碧天霞。镜里舞鸾空在，人间后会无涯。
王丹桂	忆王孙		本来真性唤神仙。为爱幽栖远市廛。独隐山堂妙最玄。乐恬然。欣即。
沈禧	浣溪沙	续川八咏，为施以和填  香径春游	三月韶华景最幽。越罗初试换轻裘。采香径里作春游。西子不来花自好，吴王去后水空流。感时怀古却生愁。
明本	行香子		大槿篱笆。雪屋梅花。香馥馥、疏影横斜。久辞，识破浮华。有云门饼，金牛饭，赵州茶。验尽龙蛇。凡圣交加。喜清贫、不管骄奢。孤窗独坐，目断天涯。闲伴清风，伴明月，伴烟霞。
周权	百字谣	东坡昔守彭城，既治决河，乃修筑其	制水，因以黄名楼。楼成，子由作赋，坡翁为书之，刻於石。予回自京师登楼怀古，并感项籍遗事，末章及之登临把酒，问黄楼人去，几番风雨。妙绝颍滨楼上赋，坡老龙蛇飞舞。千载风流，两翁笑傲，淮泗归谭尘。衣冠安在，我来空自延伫。下视喧尘，惨昏烟落日，西风鼙鼓。昔日争雄怀楚霸，百万屯云貔虎。世事茫茫，山川历历，不尽凭阑思。城头今古，黄河日夜东去。
胡祗＊	水调歌头	赏白莲招饮	妖娆厌红紫，来赏玉湖秋。亭亭水花凝，万解冷香浮。初讶西风静婉，又似五湖西子，相对更风流。翠涧宝钗滑，重整玉搔头。泛云腴，歌白雪，卷琼瓯。尊前共花倾倒，一醉洗闲愁。屈指秋光能几，歌咏太平风景，佳处合迟留。更倩月为烛，散发弄扁舟。
王吉昌	江梅引		景忘情灭万缘疏。览涤除。道情舒。把握权舆，神息动徐徐。将养灵台山岳静，常默默，调神定有馀。森罗真境傲华胥。显元初。妙如如。无像堂堂，模样契冲虚。飞舞游嬉无碍，狂歌咏，恣欣欣类接舆。
张弘范	临江仙		千古武陵溪上路，桃花流水潺潺。可怜仙契剩浓欢。黄鹏惊梦破，青鸟唤春还。回首旧游浑不见，苍烟一片荒山。玉人何处倚阑干。紫箫明月底，翠袖暮天寒。
许谦	祝英台	次韵潘明之秋思	上帘钩，开砚匣，诗兴在风柳。磊块胸怀，临镜谩搔首。看他冉冉来鸿，匆匆归燕，时不再、且须倾酒。钓鳌手。无奈万里烟波，空舟竟何有。未卜行藏，心事几凭牖。最宜野月穿窗，山云拥户，个中乐、有人知否。
马钰	满庭芳	赠宋先生	休夸富贵，莫骋荣华。无常事紧堪嗟。休学云阳朱判，利锁名枷。好继风仙悟道，弃家缘、仙路无差。长久志，炼凡心似玉绝尽纤瑕。度日唯凭乞化，憨憨地，逍遥云水生涯。常处常清常静，常有黄芽。无中功成九转，现胎仙、手掌灵砂。恁时节，与山侗，同步烟霞。
尹志平	临江仙		参透全真清静法，何劳相上经求。好于此处觅踪由。莫生迷执见，休要不回头。真性如何能寂灭，真空空外闲搜。其中无欲认真修。随机常寂定，应物自圆周。
侯善渊	诉衷情		玉炉金鼎虎龙蟠。红焰满周天。温凉自然水火，昼夜转烹煎。精郁郁，绵绵。养胎仙。功成迁转，宝辇香车，捧上瑶天。
元好问	鹧鸪天		彩舞萱衣喜气新。年年今日庆生辰。碧香雾笼清晓，红入桃花媚小春。须酩酊，莫逡巡。九霞杯冷更温。壶天自是人难老，长拥笙歌醉洞云。
李道纯	沁园春		得遇真传，便知下手，成功不难。得癸生之际，抽铅添汞，火休太燥，水莫令寒。鼓动巽风，扇开炉，武炼方烹不等闲。金炉内，个两般灵物，锻炼成丸。先须打破疑团。方透归根复命关。使赤子乘龙，离宫取水，金公跨虎，运火烧山。金公无言，姹女敛袂，一个时辰炼就丹。浑吞了，证金刚不坏，超出人间。
杜仁杰	朝中措	以上二首见元草堂诗余卷上	汴梁三月正繁华。行路见双娃。遍体一身明锦，遮尘满面乌纱。车鞍似水，留伊无故，去落谁家。争奈无人说兴，新来憔悴因他。
马钰	捣练子	赠终南三道友	张谦天，慕子迁。李公实等恋家缘。怎生得，通妙玄。离俗海，水云边。会仙庄上种金莲。行功成，性月圆。
张雨	太常引	浴鹄湾有咏写奉易玄	一丛奇石古苔龛。一半浸蓝。有几许烟岚。怕鱼鸟惊人笑谈。幽幽尺宅，萧萧环堵，佳处要人参。休看是江南。似钴潭西小潭。
刘敏中	沁园春	畅泊然纯甫由山东佥宪谢病归襄阳，	世事何穷，遇合无媒，飞升有丹。看兵尘蜗角，争知地窄，云垂鹏翼，岂信天宽。一语侯封，九阶夜转，白发十年不调官。人曾说，道本来分定，枉了心艰。苟非吾有诚难。问广厦何时千万间。羡柴扉草阁，自成潇洒，斜风细雨，不用遮拦。麾去青骢，呼来白鸟，要伴扁舟画里看。遨游耳，尽才情风调，付与溪山。
程文海	木兰花慢	寿胡涧泉	耆英图画里，笙鹤拥，地行仙。是曾识旧家，南宫礼乐，绫春筵。梅南早迎辔，凛霜威、风裁肃蛮烟。笑引霓旌绛节，归寻碧涧红泉。轩然。过却古稀年。窗户湿壶天。甚小车花外，醉呼麟脯，满泛金船。蒲轮书荣相锦，福苍生、此笔健如椽。办了调元勋业，丹霞小住千年。
谢应芳	南楼令	寿陈县丞	赤手拨鲸牙。长安早看花。竟春风、百里桑麻。柳色宫袍银束带，亲受赐，玉皇家。鼓报朝衙。桑弓挂绿蛇。拜双亲、杯捧流霞。只恐哦松哦未了，天上去，又乘槎。
李孝光	感皇恩		算富贵康宁，于公独厚。天公着意君知否。古今盛事，百岁在堂寿母。斑衣鹤发、真稀有。三载河阳，种花插柳。惯父老歌谣拍手。名香朝野，公旦云仍无负、剑光连紫气、横。
王寂	一翦梅	蔡州作	悬瓠城高百尺楼。荒烟村落，疏雨汀洲。天涯南去更无州。坐看儿童，蛮语吴讴。过尽宾鸿过尽秋。归期杳杳，归计悠悠。阑干凭遍不胜愁。汝水多情，却解东流。
王哲	解佩令		如论性命，须搜夕昼。光明照、有甚肥瘦。日月西游，当中斡、枢机北斗。天花绽、异香无漏。空空皆出，虚虚尽透。清凉处、逍遥交媾。自在跻真，轻飚外、任飘精秀。聚云朋、更兼霞友。
王吉昌	望海潮	真空	真空根蒂，全凭神息，分开五蕴精华。和畅六神，氤氲三岛，天河浪泛灵槎。乾鼎煮丹砂。正云驾坤牛，风送羊车。密运黄金井，成灿烂，结琼华。滋彰极妙生涯。放空圆显理，玄览无瑕。纯粹一真，通天透地，恢弘无障无遮。方寸括河沙。恣兴陪风月，醉卧烟霞。个里真消息，偏分付，道人家。
沈禧	阮郎归	山市樵歌	烟蓑雾笠担随肩。斧柯腰下悬。生涯只在白云边。观棋曾遇仙。忘世虑，断尘缘。逍遥傲葛天。醒时一曲醉时眠。风清月正圆。
王礼	喜迁莺	代人作，送镏宰考满，并迁新居	甘霖停留。喜浩荡洪恩，跻民仁寿。戍柳拖金，海棠染绛，报道宰官移绶。转眼积劳三考，大卧更深犹昼。最好处，似冰壶玉露，十分清。难有。看里巷、此日壮夫，都是来时幼。笳鼓迎风，旌旗耀日，旋筑草堂完就。自今四时纳福，遥对深山如绣。愿岁岁、共桐乡父老，一卮春酒。
许有壬	渔家傲		窗影修篁摇翠葆。墙阴幽径连芳草。蓦地雨来荷叶闹。香更好。乱烟浮动红云岛。稚柳千条丝袅袅。柳边宜着兰舟小。世态纷纷何足校。收桂棹。呜呜且和渔家傲。
王恽	点绛唇	寿涿郡房二尊亲	露影庭萱，一枝金绽钗头凤。宝花香供。寿席光浮动。懿闺门，姻族同推重。琼杯捧。二亲安宠。共醉玻璃。
元好问	浣溪沙	往年宏辞御题有西山晴雪诗	日射云间五色芝。鸳鸯宫瓦碧参差。西山晴雪入新诗。焦土已经三月火，残花犹发万年枝。他年江令独来时。
刘秉忠	秦楼月		调羹手。残枝莫折离亭柳。离亭柳。年年春尽，为谁消瘦。海棠过雨愁红皱。行人驻马空搔首。空搔首。秦楼花月，凤城歌酒。
王哲	浪淘沙		和气欲超升。寒色沈凝。清凉内爽亦能腾。却被外炎相伏定。春冷秋蒸。阴照复阳登，阳喜阴增。人当衰处转夸能。天欲明而仍暂暗，祸福交。
山主	临江仙		万象分明时景现，寒光不用磨揩。大千沙界尽融该。清虚虽昧，一气贯三才。高下岳渎平等相，毛鳞大小同阶。凡心元是对贤胎。菩提烦恼，
刘迎	乌夜啼		离恨远萦杨柳，梦魂长绕梨花。青衫记得章台月，归路玉鞭斜。翠镜啼痕印袖，红墙醉墨笼纱。相逢不尽平生事，春思入琵琶。
王丹桂	武陵春	寄乐亭刘嗣昌	道念精诚闻已久，皆昌宿生因。何日相陪愿结邻。挑剔出迷津。自在逍遥随分过，兀兀养天真。火里莲开日转新。永永占长春。
马钰	玉楼春	寄长春子	何须求富并求贵。不必文章如白侍。研穷性命好生涯，保惜根源真活计。藏机隐密玄中最。肯向人前夸提对。琼浆玉液饮千钟，霞友云朋酬一。
王哲	黄河清	按一百八数	九曲黄河分九转，洪波大浪清净。九江共同，合就俱来归正。九鼎中间显现，九宫阐、端流一定。玉翻金泼盈盈处，倒侵九曜开影。九霄翠碧相齐，九皋有，鹤鸣迎接精莹。九光洞，明返照，灵辉堪并。九曲神珠跳跃，九仙至、如然游泳。淇殚澄彻成功行，九天通圣。
陈栎	满江红	代送朱姓吏满归	只说琳川，精吏道、恢恢余地。元来是、深衣儒者，将儒饰吏。传世四书端实学，待人一县皆和气。及芳辰、美解赋归来，真堪醉。肩已息，心无愧。青鬓在，苍颜未。符君家翁子，年当贵。九十月终行鹜退，三千水击抟鹏易。岂有材、如此不超迁，行知遇。
张翥	满江红	次韵耶律舜中樟亭观潮	望入西泠，乍一线、涛头涌白。疑海上、鳌翻山动，鹏搏风积。银汉迢遥槎有信，秋光浩荡云无迹。快醉挥、吟笔倒琼瑰，冯夷宅。沙草远，迷烟碛。云树老，宫壁。叹潮生嘲落，几时休息。事往空遗亡国恨，鸟飞不尽吴天碧。正销凝、何处夕阳楼，人横笛。
刘因	南乡子	题外舅郭氏留耕堂壁上（舅原误作曰	齐本及疆村业书本樵庵词，舅误作甥）方寸足留耕。大胜良田万顷平。阴理不随陵谷变，分明。霜落西山满意青。千载董生行。鸡犬升平画不成。终日相看天与我，高情。身外浮云。
朱唏颜	哨遍	题坐忘齐 强村丛书本瓢泉词一卷，用传	一室退藏，隐几坐观，默会人间世。惟集虚，抱一自斋心，黜聪明、形骸之外。回益矣。冥然如丧吾志。乌知礼乐非仁义。彼造物何如，息黥补劓，徒劳巧任私智。但忘年、忘义乐天倪。好恶情、都忘物皆齐。与鱼游，鹿与麋交，将无同异。噫。请试言之。彼知忘此此忘而，海上多缴，翁鸥乃、两忘机。想蝶梦庄周，周迷蝶梦，蘧蘧自适无非己。便是是非非，非非是是，由来非马非指。我而今、鱼兔都忘已。又岂知、筌蹄为得计。问臧谷、亡羊何累。塞翁得马奚喜。得失成何济。顿忘世味。箪瓢陋巷，乐以忘其忧耳。便教有酒也忘归。在忘形、相汝相尔。银海清泉一调，菩萨蛮乡关散尽一调，芙蓉红落一调，柳梢青、临江仙、蓦山溪、苏武慢各一调，并见宋朱希真樵歌。章怡田以为此七调皆馆臣误。
梁寅	临江仙	舟中	十日江程春过半，渚青新长芦芽。李花几树间桃花。嫩黄烟际柳，远白水边沙。老子老来心似水，肯教愁绪如麻。扁舟来往似仙槎。还家今有日，那得更思家。
马钰	桃源忆故人	桃源遁客问道	桃源遁客专来到。问我些儿玄妙。说破坎离颠倒。水火同炉灶。虎龙蟠绕成丹宝。五色祥云开导。引出胎仙不耄。得住蓬莱岛。
王恽	浣溪沙	六月初三日，与学官高伯祥夜话于魏	露榻风帘烛影摇。故人留话慰萧条。徘徊花月可怜宵。天淡有云空漠漠，月明无雨更。洞天归路踏琼瑶。
元好问	满江红		腊后春前，高楼外、梅飘香馥。正云初下，瑶池西曲。罗幕笙歌围粉黛，阶前青紫团兰玉。更如宾、相待衮衣新，尊浮。柔懿范，康宁福。荣耀事，都齐足。向宝薰烟里，寿祺同祝。雪仙姿元不老，丹台已注长生。问从今、欢宴几何年，蟠桃熟。
尹志平	西江月	赠田道人	动处休将性动，静中莫使心疑。目前端正没关机。真静真清便是。气满三田自实，神通八脉方知。了然顿觉入无为。到处安心稳地。
元好问	鹧鸪天	山阳七圣堂	沙岸萦回入草泥。霜余烟景自凄迷。树嫌川近重重掩，云要村深故故低。茅盖屋，稻分畦。何人今日此幽栖。十年来往山阳道，只清溪过马。
元好问	满江红	方城商帅国器军中寄同年李钦用，时	汉水方城，今古道、几回投迹。留滞久、浩歌狂醉，此心谁识。渭北清光摇草树，故人对酒相应识。记雨窗、相对话离忧，秋风夕。风月笛，烟霞屐。身易老，时难得。鸟飞天不尽，野春平碧。我梦秦东亭上饮，举头但见长安日。便与君、重结入关期，明年必。
韩奕	女冠子	元夕	又元宵近。冷风寒雨成阵。春泥巷陌，悄无车马，数碗残灯，依稀相映。夜深光已暝。是处败垣颓砌，荧荧青磷。但鼓，当当漏，打破一城荒静。古来此地繁华盛。歌舞欢相竞。何事如今，恁地都无些剩。空传下几句，旧腔新令。故老风流尽。漫唱西楼月转，也无人听。自剔残红，半窗梅影，伴人愁鬓。
许有壬	如梦令		为问蕃厘道士。今日琼花开未。老子偶然闲，要向花间游戏。游戏。游戏。莫待清阴满地。
许有孚	太常引		水文湘簟织霜筠。座客句清新。何物是红尘。更着个、渔舟写真。赵公琴鹤，谢家丝竹，漉酒又陶巾。不独太平民。好凤阁、鸾坡旧人。
沈禧	风入松	赠歌者马桂香	露华亭馆月明多。邂逅遇娥。藕丝嫩织仙裾薄，按霓裳、一曲高歌。袖拂天香缥缈，舞翻清影婆娑。玉绳低转夜如何。双曜渡银河。千金一刻孤负，得磨跎、且共磨跎。漫把淮南招隐，不教空老岩阿。
赵功可	八声甘州		渺平沙、莽莽海风吹，一寒气崔嵬。耿长天欲压，河流不动，云湿如灰。帝敕冰花剪刻，飞瑞上燕台。马上行人笑，万玉堆豗。滉漾天衔晴昼，料酒楼歌馆，都是春回。喜丰年有象，贺表四方来。仗下貂裘茸帽，拥千宫、齐上紫金杯。明朝起，江南驿史，来进宫梅。
谢应芳	沁园春	晨起对雪，复写余怀	雪压新年，花开想迟，莺来甚难。喜杯有屠苏，春风滟滟，盘余苜蓿，朝日团团。六十年来，寻常交际，江海鸥盟总不寒。移家处，每涉园成趣，居谷名盘。忘情世味心酸。但吟得新诗似得官。尽教我低头，三间茅屋，从他高步，百尺危竿。白首无成，苍生应笑，不是当年老谢安。琴书里，且消磨晚景，受用清欢。
李齐贤	水调歌头	望华山	天地赋奇特，千古壮西州。三峰屹起相对，长剑凛清秋。铁高垂翠壁，玉井冷涵银汉，知在五云头。造物可无物，掌迹宛然留。记重瞳，崇祀秩，答神休。真诚若契真境，青鸟引丹楼。我欲乘风归去，只恐烟霞深处，幽绝使人愁。一啸蹇驴背，潘阆亦风流。
元好问	江城子	赋芍药杨州红	司花著意压春魁。绿云堆。拥香来。冉冉红鸾，十步一徘徊。花到扬州佳丽种，金作屋，玉为阶。门前腰鼓揭春雷。倚妆台。尽人催。莺语丁宁，空绕百十回。不道惜花人欲去，看直待、几时开。
王处一	满庭芳	上京刘朝真索	四大容仪，三田灵秀，炼成九转丹砂。虚无自在，以道作生涯。净土祥光瑞彩，玲珑贯、天外烟霞。冲和处，乌飞兔走，同运紫河车。真仙开妙趣，菩提佛果，一理无差。指玉清境界，此际何赊。伫听金书紫诏，人间事、元没交加。当归去，庆霄高会，风景向谁夸。
许有壬	南乡子		小隐远民尘。草舍三闲柳作椽。围绕佳城才二顷，山田。便觉胸中绰绰然。世态自争妍。老我壶觞业自专。地阔天宽容醉舞，回旋。又似偷闲。
周巽	渔歌子		西风一叶下晴川。换酒将鱼不用钱。芦渚畔，蓼洲边。暮醉醒来月满。
赵孟＊	巫山一段云	集仙峰	雨过苹汀远，云深水国遥。渡头齐举木兰桡。纤细楚宫腰。映水匀红脸，偎花整翠翅。行人倚棹正无聊。一望一魂销。
马钰	满庭芳	离苦海，赠张二官	人喜生儿，谁知替你，被他夺了精神。系伊心意，唯恐不成人。养大留心何处，惜妻男、忘了伊恩。休惆怅，闻身强健，别觅个良因。怡然离苦海，断情割爱，绝虑忘尘。访云朋霞友，月伴风邻。讲论长生久视，通玄妙、固蒂深根。金丹结，功成行满，跨鹤去朝真。
马钰	捣练子		灵寿杖，献夫人。拨开世纲易开尘。助行步，出爱津。打有著，拄为亲。敲昏琢暗求清神。挑明月，显至真。
许有壬	太常引	圭塘四首	圭塘种藕已多时。贴水晓星稀。生意一朝回。便万柄、红酣绿。连宵骤雨，透空繁响，清绝不容诗。对境写襟期。要无愧、鸱夷子皮。
谭处端	水龙吟		瑞云捧出三峰，上真下化宸游地。祥云深锁，琼楼宝殿，琳宫幽邃。万顷岚光里。依稀降、玉泉莲水。望仙人掌上，弯弯初月，常晶莹，无瑕。碧嶂层层苍翠。乱峰巅、猿叫鹤唳。我来感叹，尘中缰绊，恩情名利。滚滚甘随，逝波流转，几人攀跻。现停停云汉，安然不动，作阴阳髓。
姬翼	满庭芳	李社长寿	桃蕴蒸红，杏开微白，仲春风物宜人。冥疏九叶，陇右降天真。应瑞葱葱佳气，宝猊炷、劫外浓薰。鸣金玉，琅琅声里，高会洞中宾。良辰常劝勉，仙风道骨，早早离尘。悟人间虚幻，着莫因循。看取蟠桃结子，灵芝秀、不羡庄椿。常如此，洞天深处，独步玩长春。
魏初	鹧鸪天	九日晋溪	何处龙山事不偏。晋王祠下水浮天。参空铁树三千丈，刻石名臣五百年。歌浩荡，酒如川。暂陪珠履对风烟。自怜白发无能事，只有丹心在日。
韩奕	浪淘沙	重午	细雨折红榴。花满枝头。客边相对思悠悠。欲换金泥题帖子，无复风流。蓬鬓老堪羞。节去难留。一尊重午与谁酬。歌罢楚辞新月上，曲影如。
王恽	浣溪沙	付高彦卿	红翠丛中样度新。桃花扇影驻行云。隋唐嘉话阅来真。一片锦帆浮汴水，两京花柳风尘。彩声会动凤城春。
李齐贤	鹧鸪天	饮酒其法不  不厌，插竹筒瓷中，座	所饮多少，挹注其中，酒若不尽，其味不喻未用真珠滴夜风。碧醇酎气相通。舌头金液凝初满，眼底黄云陷欲空。香不断，味难穷。更添春露吸长虹。饮中妙诀人如问，会得吹笙便可。
刘志渊	踏莎行		动静忘机，聪明不作。悟来总把尘情削。心灯挑剔不曾昏，慧光遍照弥寥廓。常净常清，不耽不着。一真境上从盘礴。亦无牛像亦无人，卓然。
袁易	南乡子	十月海棠盛开	酒晕映朱唇。篱畔嫣然别是春。笑杀当时桃与李，纷纷。只作东风一窖尘。霜月夜寒新。睡起斜红懒未匀。谁道风流飞燕去，无人。更有香肌。
许有壬	满江红	次李沁州见寄韵	一夜繁霜，便染得、乾坤澄寂。秋满眼、萧萧云树，凄凄风日。山色偏供羁旅恨，年光肯为英雄息。只寒花、不减旧时香，天应惜。官况薄，劳耕织。诗律在，森戈戟。更山城容我，清尊瑶瑟。不是皇家劳结网，姓名底用人间识。喜使君、时有一笺来，云烟湿。
卫德辰	清平乐	题碧梧苍石图 珊瑚网名书题跋卷八	紫箫音断。睡起乌纱岸。梦峡飞云空汗漫。又负一番秋雁。捻沙尚拟圆成。风流不减耆卿。怕听苍梧夜雨，等闲写入无声。
侯善渊	浪淘沙		访道与参师。设誓投词。慎终如始谨修持。退己进人常忍辱，诸事宽慈。该破上仙机。守正无疑。持行元始玉清微。慧日当空凭谁照，星眼芝。
吴存	点绛唇	春梦	多事春风，年年绿遍江南草。罗裙色好。莫把相如恼。梦入瑶台，搔背麻姑爪。还惊觉。杜鹃啼早。一夜相思老。
张翥	兰陵王	临川寓舍闻筝	晚风恶。墙外杨花正落。秋千罢、人在琐窗，犹怯春寒下帘幕。多情倦绣作。恰了棠梨半萼。移金雁、应是自调，尽寄深情与弦索。数声白瓴雀。又歇拍多时，娇甚弹错。新声旧谱多忘却。想红香憔悴，锦书缭邈，匆匆前度见略略。甚如在天角。雾阁。闭银。柰梦断行云，青鸟难托。三生书记情缘薄。记旧家歌舞，那时行乐。桃枝人面，问酒家，负旧约。
赵可	鹧鸪天	集句	十顷平波溢岸清。草香沙暖水云晴。轻衫短帽垂杨里，楚润相看别有情。挥彩笔，倒银瓶。花枝照眼句还成。老来渐减金钗兴，回施春光与后。
姬翼	东风第一枝	咏茶	拆封缄、龙团斗破，柏树机关先见。玉童制、香雾轻飞，银瓶引、灵泉新荐。成风手段，虬髯奋、击碎鲸波，仗此君、些子功夫，琼花细浮瓯面。这一则、全提公案，宜受用，不烦笼劝。涤尘襟、静尽无余，开心月、清凉一片。群魔电扫，莹中外、独露元真，会玉川、携手蓬瀛。留连水。
许有壬	满江红	和郭子敬夏日村居韵	一曲清溪，收拾尽、风声月色。还自笑、六旬将近，数椽方葺。已分封侯非燕颔，尽教有地争蜗角。算人生、难得是清闲，吾今得。离离黍，麦。观此景，皆真乐。更葵花未谢，藕花仍发。烦剧只因诗有债，迂疏却喜门无客。问小亭、盛暑不容人，今秋月。
王吉昌	月中仙	宾主互换	索妙修真，分元神作宾，一气为主。玄机不昧，凭坎离精粹，权衡三五。浩然成造化，销尸魄、纯阳结聚。七返真阴降，功全摄迹，归本认元祖。炼神合道冥冥，始真空体露。实相难睹。无穷变化，显性珠如意，恢弘光吐。独超三界外，令清净、腾今跨古。反换宾为主，首提究竟功德普。
张弘范	青玉案	寄仲泽	西风天际征鸿去。问曾过、燕山路。叶落虚庭空绿树。一川秋意，满怀愁绪。楼外潇潇雨。天涯望断行云暮。好著蛮笺寄情句。底是相思断肠处。吟风赋月，论文说剑，无个知音侣。
邵亨贞	太常引		玉梅花底旧青灯。照我鬓星星。寒透远山屏。无梦到、春垆酒瓶。江空岁晏，路迷人远，消得几沉凝。一夜玉壶冰。又恼得、文园病成。
尹志平	点绛唇		闻说修行，千差万别难依据。真空路。何人得趣。撒手堪归去。行积无边，功要三千数。心开悟。逍遥云步。应过天仙举。
元好问	鹧鸪天	宫体八首	候馆灯昏雨送凉，小楼人静月侵床。多情却被无情恼，今夜还如昨夜长。金屋暖，玉炉香。春风都属富家郎。西园何限相思树，辛苦梅花候海棠。
杨果	小桃红		采莲湖上棹船回，风约湘裙翠，一曲琵琶数行泪。望君归，芙蓉开尽无消息。晚凉多少，红鸳白鹭，何处不双飞。
刘秉忠	小重山		云去风来雨乍晴。断烟分远树、夕阳明。夕阳无处雁斜横。山重叠，山外更入行。千古短长亭。别离浑是苦、柰西征。欲凭双鲤寄幽情。东流水，几日到襄城。
萨都剌	念奴娇	登石头城次东坡韵	石头城上，望天低吴楚，眼空无物。指点六朝形胜地，唯有青山如壁。蔽日旌旗，连云樯栌，白骨纷如雪。一江南北，消磨多少豪杰。寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月。
姬翼	东风第一枝		远樊笼、虚舟不系，披览闲中真趣。未尝羡、珂里荣名，未尝羡、金闺矩步。乾坤俯仰，开扃牖、晃朗庭衢，会襟期、经入无何，脱巾奋然箕踞。也不羡、龙蟠凤举，也不问、文林武库。欲事为、无事无为，欲思虑、何思何虑。倏然平淡，步人世、居居于于，向故园、管领光风，归来似。
侯善渊	酹江月		初心奉道，望功高、仙举超腾碧落。岁久年深心反复，不觉情迷萦缚。伏虎铜绳，降龙铁索，系住踏云脚。难为出路，永沉千丈寥壑。临危受苦推谁，请无决断，悔恨当初错。意欲修真名利恼，酒色财气俱著。家计不成，修行退堕，至死无捞摸。劝君省悟，免烦两个担阁。
王国器	踏莎行	金盆沐发	宝鉴凝膏，温泉流腻。琼纤一把青丝坠。冰肤浅渍麝煤春，花香石髓和云洗。玉女峰前，咸池月底。临风细把犀梳理。阳台行雨乍归来，罗巾。
完颜从郁	西江月	题邯郸王化吕仙翁祠堂 中州乐府案此	壁断何人旧字，炉寒隔岁残香。洞天人去海茫茫。玩世仙翁已往。西日长安道远，春风赵国台荒。行人谁不悟黄梁。依旧红尘地陌上。
王吉昌	风入松		乾坤营魄炼阳精。摄离坎煎烹。九还七返神功用，定氤氲、气象推行。日月照临满室，和二物，产琼英。器成常静体无倾。饱浩气轻清。内全得一真灵显，露元初、模样圆明。不在地天机彀，超物外，任纵横。
王旭	临江仙	寿张都运父	瑞气充闾朝不散，欢声浮动庭槐。九天邀下寿星来。歌翻白云调，酒泛紫霞杯。八十康缰谁得似，仙风摆落尘埃。斑衣人是栋梁材。他时黄阁上，同看碧桃开。
舒＊	沁园春		闲处如何，也堪吟诗，也堪弈棋。想白衣送酒，谁如元亮，白鹅换字，谁似羲之。濠上观鱼，云间呼鹤，此乐人间未易知。平生性，喜不为酒困，常带书痴。尽教步武天池。且赢得、闲身一会嬉。便朝登金马，何裨世教，暮趋玉殿，安救时危。赫赫功名，堂堂事业，不博先生这肚皮。休瞒我，任官高禄厚，也要些儿。
周权	百字谣		水连天碧，更山光蘸绿，春醅初泼。不尽长淮平似掌，漠漠乱云堆雪。彩笔留诗，画船载酒，曾醉沙头月。胜游历历，输他鸥鹭能说。犹念歌吹楼西，执红牙度曲，那时留别。一片离愁天共远，目送征鸿明灭。杨柳春初，梅花雪后，旧梦还消歇。多情如许，教人添几华发。
丘处机	喜迁莺	炼心	要离生灭。把旧习般般，从头磨彻。爱欲千重，身心百炼，炼出寸心如铁。放教六神，和畅不动，三尸颠蹶。事猛烈。仗虚空一片，无情分别。关结。除缧绁。方遇至人，金口传微诀。顿觉灵风，吹开魔阵，形似木雕泥捏。既得性珠，天宝勘破，春花秋月。恁时节。鬼难呼，唯有神仙提。
王哲	满庭芳	邵公杨公为家缘拘击告词	论饥寒，公来问，中怎奈爷娘。牵儿绊，妻室恼愁肠。卦分明有说，田正、震地清凉。南看，前一点，何不时详。琅。序至，金木水，火放炎光。然见真景，本有舒张。睹红霞出入，开后、慧刃挥钢。花绽，系接引，永永满庭芳。
张野	满江红	题钓台 君房侯霸字也。子陵有  君房	钓台千尺，问谁曾占断，一江新绿。试拜先生眉宇看，何地可容荣辱。遥想当年，故人邂逅，以足加其腹。书生常事，可怜惊骇流俗。应恨惹起虚名，平生正坐，误识刘文叔。笑杀君房痴到底，燕雀焉知鸿鹄。万叠云山，一丝烟雨，比得三公禄。高风千古，冷香聊荐秋菊。
张翥	临江仙		羡杀渔村无畔岸，茫茫杨柳蒹葭。雨余秋涨没汀沙。惊鸿投别渚，浴鸟坐沉槎。残日篱头闲晒网，垂髫来卖鱼吓。得钱沽酒径归家。一声横笛外，烟火隔芦花。
许桢	渔家傲	以上周咏先校旧抄圭塘款乃集本许桢	万木凋零岩壑峭。一机消长观天道。松竹园亭时一造。谁敢诮。敲冰煮茗供谈笑。自负平生心矫矫。三闾何事形容槁。琴到无弦谁与操。怀我宝。相逢且赋渔家傲。
马需庵	望海潮	寄保下胡仲明	流年如电，归心似水，求田问舍悠悠。蚁穴蜂衙，燕巢鸠计，元龙久厌拘囚。回首羡沙鸥。待清风北渚，明月南楼。奈世事多艰，此身天地一虚舟。青衫白发堪羞。岂儒冠误我，命压人头。太学三年，京华十口，算来依旧淹留。别后几经秋。想音容渐老，文采风流。安得浮香亭上，羯鼓。
许有壬	忆秦娥	和希孟张中丞韵	山人笑。人间不识山间妙。山间妙。岚光浮动，半江残照。移文莫待山英校。烟霞曾结三生好。三生好。白云深锁，葛洪丹。
侯善渊	西江月		迷则身沉苦海，悟来月出西江。微风吹动桂花香。惊觉游仙一梦。鹤引鸾随甚处，家童笑指寥阳。玉牌金字号南昌。别是人间天上。
沈禧	踏莎行	追次云间王德琏韵，为施以和作香匣	凤翅烟凝，鸦翎膏腻。湘云一片帘前坠。频呼小玉灌兰汤，金盆潋滟轻洗。翡翠窗前，合欢帐底。殷勤重把残妆理。拂开鉴对青鸾，芙蓉。
陈孚	太常引	端阳日当母诞不得归	采采堂上簇兰翘。记生母，在今朝。无地捧金蕉。奈烟水、龙沙路遥。碧天迢递，白云何处，风急雨潇潇。万里梦魂消。待飞逐、钱唐夜潮。
谭处端	忆王孙		无无无有有无无。悟得无无便不愚。日月年时损壮粗。见元初。万道。
王哲	凤栖梧		禀性清闲归寂寂。占得风程，云水长游历。搜出明珠频洗涤。更将霞彩重开剔。任坐任行还在觌。静里亲知，有个相寻觅。每每遭逢金露滴。
刘志渊	行香子		妙道勤求。乐以忘忧。要蜗名蝇利心休。六空罢对，一气专柔。火无亏，水无缺，契添抽。百脉通流。四海周游。渐丹凝、清净光浮。虚无妙体，难碍难留。应无方，明物物，显头头。
张野	贺新郎	淮上中秋	晚收残雨。喜晴空、冰轮飞上，月明三五。前岁钱塘江上看，去岁京华容与。今岁又、秋风淮浦。料得常娥应笑我，笑星星、鬓影今如许。空浪走，竟何补。此生此夜还知否。问几人、浪苍抖擞，衣裾尘土。独倚篷窗谁共饮，万象不分宾主。恍疑在、玉霄高处。系碎珊瑚未彻，见洪涛、千丈鱼龙舞。舟一叶，任掀举。
党怀英	青玉案		红纱绿春风饼。趁梅驿、来云岭。紫桂岩空琼窦冷。佳人却恨，等闲分破，缥缈双鸾影。一瓯月露心魂醒。更送清歌助清兴。痛饮休辞今夕永。与君洗尽，满襟烦暑，别作高寒境。
王哲	花心动		渐渐东方，渐冲和鲜明，秀灵相接。渐次转迁南陆，阳晶炽赫。暑炎光晔。渐令西境金华聚，渐轮在北相凝浃。渐成悟，渐见四时，怎生拈捻。渐渐须臾岁业。渐别作仙家，景堪招摄。渐把气神炼，变真丹就上，愈加调燮。渐知行入前程路，渐分朗、足开云蹑。渐无做，渐高道成德猎。
元好问	八声甘州		玉京岩、龙香海南来，霓裳月中传。有六朝图画，朝朝琼树，步步金莲。明灭重帘画烛，几处锁婵娟。尘暗秦王女，秋扇年年。一枕繁华梦觉，问故家桃李，何许争妍。便牛羊丘陇，百草动荒烟。更谁知、昭阳旧事，似天教、通德见伶玄。春风老、拥鬟颦黛，寂寞灯前。
许有壬	摸鱼子	中都饯荀平叔都事赴大都	正荒寒似逃空谷，佳人又话离别。风低白草天无际，漠漠平沙如雪。心欲折。看落日飞鸿，一线明还灭。长歌激烈。把湖海襟期，关山风物，取次付弹铗。毛锥子，千古钻研搜。谁知更比鸠拙。仲宣不作登楼赋，闲杀一天秋色。珊佩。羡公去鸣驺，醉上长安陌。予怀转结。怕紫塞寒深，碧云暮合，酒醒见明月。
姬翼	感皇恩		未始出吾宗，波流变化。欲假方传又何暇。平怀本分，日用分明真假。更何劳向外、寻婴姹。八面玲珑，元无。今古商量未尝罢。据梧枝策，都付闲中谈话。宝珠无尽藏、谁酬价。
侯善渊	满庭芳		夜去明来，光阴迅速，四时催促人忙。浮生不久，谁肯细诮详。一向痴心妄想，贪冤业、不觉无常。形归土，三魂七魄，逐景任飞?谁无生与死，一人一个，难躲难藏。忽然省悟，因此做风狂。管甚前街后巷，行歌舞、坦荡宽肠。逍遥处，哩哩，落魄有何妨。
王哲	定风波		里闲人户外闲。方游历白云间。射日临光景媚，前明朗见昆山。得怡然诸争略。，中珍宝好跻攀。里金花开馥馥，馨透过玉门关。
王恽	感皇恩	送子初中丞赴燕，时予在真定宪司座	灯火夜阑珊，故人相对。忘尽南窗引书睡。情谈，时带少年风味。门前霜月炯、停吟。湖海相望，金兰交契。白发中年能几会。明朝赵北，又是摇摇风旆。一杯还到手、休辞醉。
陆仁	水调歌头	玉山名胜集	露冷广寒夜，唤醒玉真愁。银桥忆得飞度，曾侍上皇游。一曲霓裳按罢，两袖天香归后，人去已千秋。笑倚金粟树，斜插玉搔头。忆钱塘，今夜月，也如钩。题诗欲寄红叶，又怕水西流。谁把琵琶弹恨，愁绝多情司马，不是在江州。醉饮玉山里，有雾绕飞楼。
张之翰	南乡子	和秋岩重阳	红树挂斜阳。秋满淮南甓社乡。古往今来多少恨，萦肠。写作诗词四五行。酒熟胜鹅黄。直待西风醉一场。说与多情篱畔菊，留芳。青女能悭。
王哲	满庭芳		选子奇瑰，依时耨种，自然生发灵苗。风滋雨润，渐渐引枝条。长就方能刈，池隍沤、日变青稍。令人羡，新鲜净洁，款款起皮。须教。轫作线，织成密布，一任槌敲。待伊家熟软，裁剪缝缭。做就仙袍甚稳，谁能挂、唯我堪消。成功行，六铢衣换，方显尔功超。
刘敏中	蝶恋花	益都冯宽甫号雪谷，尝为江南廉使，	，香味不可言，诚佳品也。感荷作长短句，寄之一笑带上乌犀谁摘落。方响匀排，不见朱丝约。一个拈来香满阁。矮炉翻动松风壑。几日余酲情味恶。七碗何须，一啜都醒却。两腋清风无处着。
王结	贺新郎	子昭见和再用韵	挟策干明主。望天门、九重幽，周旋谁与。斗酒新丰当日事，万里风云掀举。叹碌碌、因人如许。昨日山中书来报，道鸟能歌曲花能舞。行迈远，共谁伍。临风抚掌痴儿女。问人生、几多恩怨，肝肠深阻。腐鼠饥鸢徒劳，回首雏何处。记千古南华妙语。夜鹤朝猿烦寄谢，坑尘容、俗态多惭汝。应笑我，谩劳苦。
王吉昌	水调歌头		慧风扫魔障，宝剑剿轮回。内澄神息驱逐，甘露洒灵台。四象五行三一，聚鼎烟凝橐龠，鼓润发云雷。水泛金花折，火养玉莲开。应符数，合九六，契三才。资成健体，清风明月久追陪。杳杳冥冥精变，一混希夷道化，神用显恢恢。仿佛归极乐，咫尺玩蓬莱。
王处一	满路花	寄朝元公	深蒙频见召，惊悚可奔驰。三州缘未尽，不能离诸方主醮，叨忝度群迷。忽承佳翰至，不久亲来，再同一话玄微。善称扬、大道根基。开发众心疑。前程关要处，谨精持。玄珠收得，时复饮刀圭。宝华圆满后，透过晴空，玉京别有佳期。
舒＊	风入松	雨后偶成	纱厨过雨晚凉生。枕簟不胜清。冰肌玉骨元无汗，香风回，深院语流莺。翠幌光摇绛蜡，画堂暖泻银瓶。玉筝牙板接新声。云髻宝钗横。银丝脍细江鳐脆，扬州月，照我醉吹笙。旧事十年犹记，壮怀此日堪惊。
王哲	瑞鹧鸪		堪当姹女嫁丁郎。认得婴儿住癸房。幸有甲田知出入，不无兑地做炎凉。铅刀起处通神妙，汞剑开时仗慧钢。杀却三尸阴鬼尽，一团红焰覆琼。
白朴	水调歌头	咏月	银蟾吸清露，白兔捣玄霜。青天万古明月，中有物苍苍。想是临风丹桂，费尽斫云玉斧，秋蕊自芬芳。印透一轮影，吹下九天香。怪霜娥，才二八，减容光。蛾眉几画新样，晚镜为谁妆。见说开元天子，曾到清虚仙府，一曲听霓裳。何事便归去，空断舞鸾肠。
王恽	水调歌头	文卿提刑自陕西按察改授河东，其	乐府水调歌头，以答雅意一峰华不注，东望雨冥冥。黄云画角，回首客舍又幽并。喜按西来佳耗，闻道东山未老，双鬓为谁青。经济有公论，且莫叹飘零。杏花吟，山色句，尽称停。平生风味不浅，聊尔写襟灵。步冷东垣秋水，坐对汾亭夜月，两地若为情。合作碧箫曲，留待醉时听。
袁士元	满庭芳	寿朵罗歹元帅	菊后秋深，梅边春近，江天积雨初晴。日湖南畔，光现老人星。尽道元戎公相，今朝里、福寿相仍。当华诞，黄麻诏下。万里被恩荣。生来真活佛，心田一片，宽厚和平。好贤哉乔梓，雍肃家族。顾我寒书客，经年里、眼特垂青。情欢处，新词一曲，把酒祝长生。
许有壬	清平乐	瓶梅	胆瓶温水。一握春如洗。斗帐怯寒呼不起。娇滴粉云香里。谁教浅笑轻颦。恰如镜里传神。不用瑶天雪月，眼前琼树常新。
钱应庚	春草碧	次韵酬复孺	折冲尊俎谈兵略。还记五湖船，烟波约。东邻有客归来，应讶山翁瘦如鹤。问讯旧玄都，今非昨。当年锦里依稀，青山似削。天地一蘧庐，从栖泊。西园长记前游，乘兴重来看阑药。白首友于情，同忧乐。
许有壬	浣溪沙	游善应	崖上留题破紫烟。岩前沦茗挹清泉。烂游三日酒如川。有水有山高士宅，无风无雨小春天。人间真见地行仙。
元好问	清平乐		香凝娇聚。玉立临春树。细看司花留意处。都在轻匀浅注。相逢南陌东城。有情只似无情。说与新来憔悴，莺儿不解丁宁。
舒＊	水调歌头	时杨溪避兵	饱来石上卧，醉向水边吟。山灵不管闲事，容我尽登临。山外猿啼鹤唳，世上虎争狼斗，此地白云深。今古一杯土，天地亦何心。隔茅庐，尘万丈，不相侵。林泉自有佳处，石溜假鸣琴。汉室煌煌大业，唐代昭昭正绪，此理细推寻。高咏出山去，草木亦知音。
侯善渊	诉衷情		一天清秀一溪云。风月近为邻。琴剑酒棋书画，随分乐天真。竹篱映，草堂新，静无尘。朝菌不见，满目琼花，间隔灵椿。
蒲道源	太常引	送赵参政西城别筵	相君今日已登程。暂车马，驻西城。尊酒若为情。且唤取、双歌送行。远山颦蹙，秋波凝伫，清泪也盈盈。便有遏云声。怎留得、前头旌。
姬翼	水龙吟		万尘诸累重重，一时颖脱如悬解。青鞋拄杖，鹑衣百衲，沿身轻快。南北东西，浪萍风梗，去留何碍。许昂簪笑傲，行歌立舞，萦心事，无纤芥。不问壶天境界。更谁分、区中方外。如云似水，优游散诞，纵横自在。转首襟期，世缘空幻，到头终坏。待他时兴尽，云霞堆里，结无为会。
明本	行香子		玉殿琼楼。金锁银钩。总不如、岩谷清幽。蒲团纸帐，瓦钵磁瓯。却不知春，不知夏，不知秋。万事俱休。名利都勾。翼攀缘、永绝追求。奚山作伴，云月为俦。但乐清闲，乐自在，乐优游。
周权	清平乐	怀古	残山剩水，陌上多尘土。此地当时分汉楚。俯仰几番今古。暮云野树苍茫。秋风荒草沙场。极目寒鸦归外，数家篱落斜阳。
曹方父	清平乐	碧梧苍石图 珊瑚网名书题跋卷八	断肠肠断。愁满斜阳岸。远水遥山情浩漫。春燕参差秋雁。夜长闲梦空成。离魂不遇君卿。月转梧桐有影，天高河汉无声。
卢挚	踏莎行	尧山堂外纪记其本事云，杜妙隆、金	因题踏莎行於壁雪暗山明，溪深花藻。行人马上诗成了。归来闻说妙隆歌，金陵却比蓬莱渺。宝镜慵窥，玉容空好。梁尘不动歌声消。无人知我此时情，春风。
冯尊师	苏武慢		试问禅关，参求无数，往往到头虚老。磨砖作镜，积雪为粮，迷了几多年少。毛吞大海，芥纳须弥，金色头陀微笑。悟时超、十地三乘，凝滞四生六道。谁听得、绝相岩前，无阴树下，杜宇一声春晓。曹溪路险，鹫岭云深，此处故人音。千丈冰崖、五叶莲开，古殿帘垂香袅。免葛藤丛里，婆娑游子，梦魂颠倒。
刘志渊	木兰花令		两弦中，藏真造。阴阳返复，坎离颠倒。二气驱驰入炉灶。烹煎按候，药林不耗。异香馥郁风飘渺。金花吹绽，结成圆宝。净明实相非草草。虚空一样，大光融照。
许古	眼儿媚	以上二首见中州乐府	浊醪?得玉为浆。风韵带橙香。持杯笑道，鹅黄似酒，酒似鹅黄。世缘老矣不思量。沈醉又何妨。临风对月，山歌野调，尽我疏狂。
张玉娘	玉楼春	春暮	凭楼试看春何处。帘卷空青淡烟雨。竹将翠影画屏纱，风约乱红依绣户。小莹弄柳翻金缕。紫燕定巢衔舞絮。欲凭新句破新愁，笑问落花花不。
马钰	捣练子	赠云中子苏铉	云中子，是苏公，听予休要头松。顶华阳，巾九峰。当行化，代山侗。云游西北访崆峒。阐善缘，立教风。
耶律铸	南乡子	送人北行入燕作 永乐大典卷八千六百	匹马赴严宸。将谓青云上致身。不是男儿容易事，风尘。水远山长愁杀人。离别若为情。雪暗西山泪满巾。还忆夜来分手处，天津。桃李无言。
姚燧	浪淘沙	赠重阳奴	初度菊花秋。霜水痕收。可知不肯离荆州。元就龙山风力软，破帽飕飕。今夕定开舟。涨水矶头。渊明解印去来休。梦绕橘斋新草阁，檀板轻。
马熙	摸鱼子		买陂塘旋栽杨柳，平堤检校公务。近来不用新沙筑，屐齿要深苔雨。兰艺渚。植桂树团团，宛在池中屿。堤应怨语。只有恨柔条，无情飞絮，日与我同趣。周垣下，杖策已蒙神许。瓜何用怀吕。丈夫志不期温饱，愧尔碧纱笼句。行且醑。听弦索迎风，吹入新翻谱。由今视古。对草绿西湖，裙腰一道，端合让西圃。
刘敏中	清平乐	白芍药	何年金屑。飞上玲珑雪。一树风情谁解说。只有盈盈夜月。牡丹红叶相夸。铅华各自名家。为向看花人道，此花不在铅华。
尹志平	江城子	别樊山先天观道友	先天欲别意沉吟。就清阴。散幽襟。酷暑全无，蚊蚋不相侵。清静安居堪久计，住一日，胜千金。此方道友果坚心。日相寻。演清音。访道崇真，通古更明今。九夏待予无以报，临去也，赠荒吟。
张雨	木兰花慢	和黄一峰闻筝	尽弹筝仕女，会银甲，骤冰弦。看蝉影，莺声历历，鸿阵翩翩。哀音暮年多感，柰对花、对酒更闻鹃。却恐乘云飞去，缠头袅住非烟。乌丝缀谱倩陈玄。雅调为谁传。嗟江上峰青，湘皋木落，与挟飞仙。正须丝竹陶写，尽胜渠、槌拍事枯禅。莫负金尊皓月，难留锦瑟华年。
曹伯启	水调歌头	用崔子由韵	攀鳞年少志，未要叹羲娥。人生沧海一粟，何在两飞梭。多事蜂衙蜂穴，十载蜗蟠猬缩，勋业任蹉跎。触目世途险，举步强颜多。誓从今，陶颖事，罢研磨。丈夫功名谈笑，一曲饭牛歌。尽道权门炙手，自是臣心如水，犯露肯相过。袖手待真赏，未及鬓生皤。
王国器	踏莎行	金钱卜欢 复古诗集五以上周咏先辑本	暗掷龙文，寻盟鸾镜。龟儿不似青蚨准。花房羞化彩娥飞，银桥密递仙娥信。锦屋琼楼，薄情飘性。碧云望断红轮暝。珠帘立尽海棠阴，待温。
张玉娘	卖花声	冬景	衾重夜寒凝。幽梦初醒。玉盘香水彻清冰。起向妆台看晓镜，瘦蹙梅英。门外六花零。香袂棱棱。等闲斜倚旧围屏。冷浸宝奁脂粉懒，无限凄。
李俊明	酹江月	六月十四日感旧先生诞日	仙风格，暂天教、作个人间浮客。白发光阴催老境，谁见摩挲铜狄。挥剑成河，曳戈却日，著尽回天力。黄梁梦觉，转头一段陈迹。休问花谢花开，春兰秋菊，总被风欺得。华表鹤来人换世，惟有眼前山色。偎径栽松，傍门插柳，笑比陶彭泽。晚凉月下，一尊聊永今夕。
刘秉忠	点绛唇	梅	策杖寻芳，小溪深雪前村路。暗香时度。更在清幽处。一见冰容，便有西湖趣。题新句。句成梅许。折得南枝去。
刘因	人月圆		自从谢病修花史，天意不容闲。今年新授，平章风月，检校云山。门前报道，麴生来谒，子墨相看。先生正尔，天张翠幕，山拥云鬟。
谭处端	临江仙		虚幻浮花休苦恋，南辰北斗频移。暗更绿鬓尽成丝。百年浑似梦，七十古来稀。奉劝人人须省悟，轮回限到谁知。修行宜早不宜迟。从前冤孽罪，要免速修持。
谭处端	如梦令		日用灵光内锁。保护真心不破。金玉得凝澄，生死无由近我。功果。功果。归去独携云朵。
元好问	金菊对芙蓉		银烛摇红，兽烟喷翠，正小春时候，爱日和融。玉法日生英杰，天付与、道骨仙风。文章冠世，词倾峡水，笔扫秋虹。更福寿无穷。喜克家有子，孙又英雄。算人问何物，可以形容。除非后夜团圆月，年年共、皎洁相同。捧卮寿，殷勤，满泛金钟。
邵亨贞	浣溪沙	早春	残雪楼台试晚晴。锁香帘幕酿微酲。浅寒灯市有人行。别院金刀裁白，谁家银烛度瑶筝。早春天气已关情。
王恽	江神子	金朝遗风，冬月头雪，令僮辈团取，	宴娱宾，谓之撇雪会。去冬无雪，今岁初白如此，灯下喜赋此词，录奉达夫，且应撇雪故事，为一觞之侑也小窗遥夜失冬严。觉春添。卷疏帘。掌许冰花，撩乱扑风檐。喜倒坐中儿子辈，争指似，谢家盐。一杯灯下醉掀髯。处穷阎。最情。万垅含春，江上麦纤纤。应笑冻吟苏老子，揩病目，认青帘。
马熙	太常引	补和可翁四首	园池多在魏公时。盛极自然稀。天遣可翁回。要扶起、台倾榭欹。圭塘如此，藕花无数，一笑领翁诗。帝里不须期。怕似、三司面皮。
元好问	一井金		绿阴清书。雨茸梅子黄时候。华堂金兽。香润炉烟透。舞燕回轻袖。歌凤翻新奏。院静人稀，永日迟迟花漏。一杯为寿。笑捧处自传纤手。钗头花有。瑞草宜男。不愿金盈。不愿珠盈斗。惟愿董风，岁岁人长久。
姬翼	木兰花慢		选峰峦佳处，结茅屋，伴苍松。有药圃芝田，耕云钓月，香霭灵风。凭阑将观寰海，鼓洪涛、千丈接长空。几度蓬莱清浅，杳冥淆混云龙。三山圣种犹存，聋瞽辈，觅无踪。笑阿母蟠桃，安期遗枣，诱引儿童。任公巨缁好在，钩悬、五十引长虹。蹲坐三年不见，若鱼何日相逢。
王哲	南柯子		白鹭江心立，乌龟水底钻。红鸡悲翠竹间攒。四件将来，锅内练成丹。五味调和美，重楼信任餐。充盈六腑得宁康。养就真神，跳跃入仙坛。
侯善渊	武陵春		太上混元真一，莹净若琼琚。清腾白云不卷舒。明见有中无。冷淡灵光空荡漾，变现总无拘。上下周流出六虚。一颗夜明珠。
王吉昌	永遇乐		智剑刚锋，百魔剿退，胆惊心颤。猛虎生擒，蛟龙活捉，撒起威神变。雷轰铁鼓，蛇飞金电，衮衮乱云喷霰。彻江海、洪浪冲翻，两兽正当死战。三山火迸，九天霞灿，罩笼宝藏光现。瑞色千条，黄金一点，壶鼎频频炼。烹成琼蕊，肌肤雪样，显出玉人头面。木童喜、相拉归来，异香满。
丘处机	水龙吟	道运	混元南岳初开，瑞云透出昆仑表。星移电转，阴升阳降，红光缥渺。鹤舞鸾翔，看乌龟共，赤龙蟠绕。尽鸿一气，烹成造化，神仙道，片时了。云散十方三岛，洞天深、月明风袅。此时占得，长生门户，遐龄体调。吟咏从佗，海移山变，石枯松老。伴烟霞独向，非非境外，恨知音少。
张可久	人月圆	子昂学士小景 北曲聊乐府续集吴监	西风曾放蓝溪棹，月冷玉壶秋。粼粼浅水，丝丝老柳，点点盟鸥。翰林新画，云山古色，老我清愁。淡烟浑似，以高祠下，七里滩头。
薛昂夫	最高楼	暮春	花信紧，二十四番愁。风雨五更头。侵阶苔藓宜罗袜，逗衣梅润试香篝。绿窗闲，人梦觉，鸟声幽。按银筝、学弄相思调。写幽情、恨杀知音少。向何处，说风流。一丝杨柳千丝恨，三分春色二分休。落花中，流水里，两悠悠。
姚燧	满江红	送李景山使交趾	六韶江山，十年厌、舟还辙。但只有、日南遐域，未尝持节。八月秋风来朔漠，燕然已没鞍鞯雪。料此时、铜柱瘴云收，无炎热。衔尺一，行宜决。烦重为，雕题说。道皇元威德，万方臣妾。直以越裳声教阻，千金装渠谁屑。要降王、明日共?轩，来金阙。
程文海	摸鱼儿	次韵谢张古愚	又山亭、一番春老，归迟黄鹤何许。殷勤天上乘槎客，还记渚鸥沙鹭。憔悴处。奈青镜难藏，一一都呈露。空庭细步。念一笑三年，相思千里，他日看嵇吕。西门柳，烟雨千条万缕。人夸张绪风度。谁知耸壑昂霄意，春树漫摇柔翠。杯满注。愿回寿松乔，一曲清如水。壶中得趣。问日丽扶桑，风来阊阖，应许共遐翥。
王哲	满庭芳	於京兆府学正来彦中处觅墨	毛颖归余，楮生从我，陶泓三事奇瑰。陈玄不止，尚未得相陪。日夜搜神定思，在何处、多隐文才。谁堪访。高明上士，唯有彦中来。浑材。如见慧，便教磨出，云浪恢恢。书灵任宝篆，救苦消灾。愿使家家奉道，人人悟、总免轮回。成功行，前程路稳，同去宴蓬莱。
蒲道源	秦楼月		宸京里。玉卮为寿龙颜喜。龙颜喜。天开盛旦，日膺繁祉。蛮荒凯奏风尘弭，群臣虎拜同归美。同归美。山呼万岁，太平天子。
邵亨贞	浪淘沙	晚  过雨	杨柳弄黄昏。不掩重门。长条尽是旧愁痕。独自倚帘看晚色，无限消魂。风雨小溪浑。春过三分。明朝燕又纷纷。唯有天涯芳怨，依旧王。
尹志平	西江月		我爱秋阳道众，人人谦让温和。终朝豁畅恣高歌。日用不分彼我。福地安居自在，松间闲步烟萝。先人后己行功多。永没非灾横祸。
张野	木兰花慢	为李廷弼再举孙雏之庆	正一阳道长，见佳气，拥青骢。是桐树生孙，桂枝结子，喜庆重重。东床几多痴福，算平生、乃祖积阴功。敢望成吾宅相，但休坠汝家风。今朝何必问穷通。满引紫金钟。看掌上擎来，玉明五岳，漆点双瞳。他年与君归老，向山、南北水西东。不怕斜阳醉倒，有人扶两衰翁。
马钰	捣练子	赠张无尘先生	擒云马，纵云骖。行歌蹈舞放婪耽。任傍人，笑我憨。明六六，悟三三。三三六六味香甘。广收拾，不属贪。
许有壬	齐天乐	天津桥次韵	深宫傅粉，江东主肥，鲜养成娇软。北望中原，自分秦越，尽付马蹂车碾。神州天远。笑六代封疆，一毫无展。更着荒淫，月明琼树照同辇。长虹谁驾千尺，要等闲尽跨，人海深浅。名袭东都，侯封违命，赢得兴亡流转。年光冉冉，又匹马南来，片时宫苑。独倚阑干，夕阳鸦万点。
许有壬	太常引	速可行治具	忍寒搜句意何如。正因我、腹焦枯。茶灶火慵嘘。高阳侣、元非姓卢。佳章联叠，新醅寥落，飞梦绕兵厨。新酿取来无。要亲与、梅花饯途。
黄澄	卖花声	词品卷六	人过天街，晓色担头红紫。满筠筐、浮光浪蕊。画楼睡醒，正眼横秋水。听新腔、一声催起。吟红叫白，报道蜂儿知未。隔东西、余音软美。迎门争买，早斜簪云髻，助春娇、粉香帘底。
陈栎	满庭芳	送陈德翁（原无翁字，据刻本补?	标格冲夷，声名洋溢，德人泰宇春融。一团和气，还与伯淳同。成就灯窗弟子，今升擢、论铸颜功。弹冠兴，依稀贡禹，应聘教王宫。公家梅涧老，皋比戚畹，声振江东。矧诜诜胄子，得坐春风。自此先生升矣，班玉、文补山龙。充德量，薰陶宇宙，和气一团中。
元好问	朝中措	永宁时作	连延村落泣阳崖。川路到山回。竹树攒成风月，溪堂隔断尘埃。小亭幽圃，酴未过，芍药初开。驴上一壶春，主人莫厌重来。
刘敏中	婆罗门引	送李士元之荆南提刑经历	京华逆旅，转头岁月十年中。悠悠真赏难逢。牢落黄金已尽，仆马亦龙钟。但平生豪气，未减元龙。临江故封。吴与蜀，渺西东。此幕聊堪一笑，且叹途穷。扁舟南下，正霜落荆门江树空。诗有兴、说与飞鸿。
邵亨贞	阮郎归		茂陵多病不胜秋。多情还倚楼。隔江何处泊离舟。有人歌远游。清兴在，此生浮。老来长是愁。西风吹梦白萍洲。旧鸥今在不。
侯善渊	满江红		春花秋月，古往今来暂时间。贵贱贤愚，曾经换几番。死生似蚁任循环。咫尺仙乡人不到，出尘径路，如隔万山。省悟归，真正恬然养素，自乐清闲。世事俱无染，一身清净，无为心定观。耀璧辉金向外看。迸万斛明珠，推出二关。太极宫中，凝结内丹。纯风馥奕透琅?万周流归一体，千真妙用，情无两般。混入中元界，笙鹤缥渺，瑞气盘桓。玉诏符空碧，名充仙举，科乘车驾凤鸾。
许有壬	摸鱼子	赋鸡冠花，用明初韵	笑山人木鸡心事，年来敛藏距。幽花细草聊娱目，小圃更无闲土。膏泽溥。岂天为司晨，偏与钟奇古。无人起舞。对寂寂园池，萧萧风雨，竦立为谁怒。三生梦，犹绕尸乡栖处。昂然几欲掀举。丹蹙锦头颅好，叶叶旧时毛羽。天已许。待海日升时，飞上桃都树。人间凝伫。看叫白东方，却来平地，千载不容腐。
侯善渊	西江月		不恋风花雪月，屏除富贵功名。刳心去志黜聪明。洗涤无知之病。破尽人门幻影，方通物外圆成。忘形遗照神凝。务本乐天知命。
侯善渊	减字木兰花		居家学道。两事不成担阁了。欲要修真。不染浮华半点尘。虚心实腹。只此登仙真轨则。功满朝元。金阙寥阳化羽仙。
王旭	大江东去	登鲸川楼	飞楼缥缈，疑行云、势压鲸川雄杰。宾主落成登眺日，正是炎蒸时节。把酒临风，凭阑一笑，忘尽人间热。四围烟树，万家金碧重叠。休问去棹来帆，南商北旅，欢会并离别。且向尊前呼翠袖，歌取阳春白雪。千古兴亡，百年哀乐，天远孤鸿减。酒阑人散，角声吹上明月。
张可久	钗头凤	感旧和李溉之	芳亭饮。仙帷寝。兰姬曾遗茱萸锦。苍凫舄。红鸾席。烟林凝紫，土花生碧。忆忆。
许有壬	南乡子	赠轧二弦胡琴高才甫	锦瑟思华年。底用嘈嘈五十弦。两线清冰千万调，能传。句句分明字字圆。高艺擅华筵。多少新声出自然。更着赵娘歌宛转，相联。消得诗人。
丘处机	满庭芳	九日	寒雁声回，园林色变，暮秋别是风光。练波横地，锦树映天长。过雨云山磊落，迎霜茂、金菊芬芳。佳辰会，千门万户，欢笑庆重阳。嘉祥。谁得遇，吾门四友，极味先尝。乃频沾清露，时倒霞浆。饮罢醍醐灌顶，归来后、月满虚堂。无愁思，陶陶快乐，酩酊入仙乡。
陆留	清平乐	题碧梧苍石图 珊瑚网名书题跋卷八	斜阳目断。秋晚芦花岸。去信来音俱散漫。阵阵新寒惊雁。愁将梧石描成。寄情只为思卿。笔下淋漓水墨，满空雨响风声。
许古	行香子		秋入鸣皋。爽气飘萧。挂衣冠、初脱尘劳。窗间岩岫，看尽昏朝。夜山低，晴山近，晓山高。细数间来，几处村醪。醉模糊、信手挥毫。等闲陶写，问甚风骚。乐因循，能潦倒，也消摇。
张野	水龙吟	为中和提点寿	袖中携得新诗，今朝来祝吾师寿。吾师何似，一生清净，淡然笃守。丹骨通明，霜髯潇洒，竹坚松瘦。更不须展放，寿星图画，自是个，希夷叟。忿欲贪痴那有。把玄关近来参透。黄芽白雪，玉炉金鼎，龙蟠虎走。九转功成，不妨笑傲，人间长久。待从师杖屦，八千余岁，肯相容否。
尹志平	西江月	寄京师道友	只为功亏行阙，故教不免东西。自从别后二年期。路转风尘万里。词寄燕山道众，听予至嘱休疑。外缘虽斡内忘机。免却前头懊悔。
魏初	满江红	寄何侍御	少日肝肠，云梦地、气吞八九。今老去，才疏计拙，百居人后。倦处收回行路脚，懒来噤却吟诗口。算从前、四十九年非，如回首。风与月，须长久。谁放我，成三友。笑官仓红腐，可堪痴守。倒凤颠鸾吾已矣，淋漓醉墨蛟虬吼。尽都门、冠盖拥红尘，青青柳。
刘敏中	木兰花慢	赠贵游摘阮，时得名妾，故戏及之	此声何所似，似琴语、更琅然。问太古遗音，承平旧曲，谁为君传。知音素蛾好在，只向人怀抱照人圆。一笑青云公子，不应犹有尘缘。松间玄鹤舞翩翩。山鬼下苍烟。正闭户焚香，流商泛角，非指非弦。华堂静无俗客，算风流、未减竹林贤。何日西窗酒醒，听君细泻幽泉。
长筌子	鹧鸪天	冬	一夜严凝作苦寒。头明六出落人间。彤云掺粉蛾飞舞，柳絮随风蝶往还。梅影瘦，竹枝弯。一丘湖玉倚阑干。何人助我丹青力，写入屏山子细。
马钰	凤栖梧		范蠡张良当日悟。得宠还惊，防患寻归路。若恋功名尖险处。如何却得蓬庄住。或问扶风缘甚去。京兆风仙，远远亲来度。便觉灵明常有主。
杨弘道	鹧鸪天	留赠元遗山 附见遗山乐府定风波词序	邂逅梁园对榻眠。旧游回首一凄然。当时好客谁为最，李赵风流两谪仙。居接栋，稼邻田。与君诗酒度残年。飘零南北如相避，开岁还分陇上。
元好问	水龙吟		素丸何处飞来，照人只是承平旧。兵尘万里，家书三月，无言搔首。几许光阴，几回欢聚，长教分手。料婆娑桂树，多应笑我，憔悴似，金城柳。不爱竹西歌吹，爱空山、玉壶清书。寻常梦里，膏车盘谷，舟枋口。不负人生，古来惟有，中秋重九。愿年年此夕，团栾儿女，醉山中酒。
吴景奎	满江红	归故居答杨润之	袖拂西风，临古道、行行且止。遥指处、故园三径，归程十里。老虹青红疏雨外，远山紫翠斜阳里。更澄江、万顷白鸥轻，天连水。铜花锈，貂裘敝。空负了，平生志。慨几多往事，昨非今是。仙沉腰围缘底瘦，愁潘鬓影今如许。有元龙、百尺最高楼，君来倚。
张雨	柳梢青	题杨补之墨梅 以上二首强村丛书	面目冰霜。逃禅正派，只让花光。怪底徐卿，为渠描貌，萦损柔肠。有谁步长廊。更折竹声中细香。酒半醒时，雪晴寒夜，月上西窗。
许桢	摸鱼子		买陂塘旋栽杨柳，闲人忙过曹务。山翁溪友来相贺，昨夜应时甘雨。舟泛渚。有茶灶相从，同过东西屿。鸥边自语。是午梦初回，余酲未解，七碗得真趣。神仙事，云海茫茫何许。何人岩下逢吕。诗家却有还丹诀，万景点成奇句。公自醑。且山水徜徉，莫考飞升谱。悠悠万古。看一片烟霞，四时风物，吾圃即玄圃。
李俊明	鹊桥仙	刘君祥寿癸卯二月十五日	岁方值卯，斗方指卯，卯月月圆时候。大家来把卯时杯。共与个、卯金为寿。一杯寿酒，一杯贵酒，更有一杯富酒。一杯留得贺添丁，见积善。
吴镇	渔父	以上十六首见珊瑚网名画题跋卷九	桃花波起五湖春。一叶随风万里身。钓丝细，香饵匀。元来不是取鱼。
王吉昌	水龙吟		乾坤利判阴阳位。朴散氤氲成器。母怀子腹，儿因母产，杳冥分瑞。体化成纯粹。廓神室、云收尘累。现风清月朗，金童飞舞，傲嘉山，景奇异。宴罢归来沉醉。到华胥，玉关犹闭。劈开璧帐，主人邀我，密传祖意。岂有三空，体显清净，圆明不二。放纵横自在，无萦无系，与虚空类。
邵亨贞	齐天乐	申戌清明雨中感春	离歌一曲江南暮，依稀灞桥回首。立马东风，送人南浦，认得当年杨柳。梨花过后。悄不见邻墙，弄梅纤手。绮陌东头，个人还似旧时否。相如近来病久。纵腰围暗减，犹未全瘦。宿酒昏镫，重门夜雨，寒食清明依旧。新愁漫有。第一是伤心，粉销红溜。待约明朝，问舟官渡口。
刘敏中	清平乐	西野内翰奉使寄示佳篇累幅，三韩山	吟之乐，而忘其涉之劳，固群子之所尚也。披赏之余，辄敢用清平乐韵少答雅贶，且以奉旋旆一笑云云窗月户。水秀山奇处。画里二三千里路。一步哦诗一住。诗中却也思家。寄来满纸烟霞。办了皇华事业，做成冷淡生涯。
谢应芳	一翦梅	寿安玄卿	一色苍然两河翁。年也相同。月也相同。六年湖海共飘蓬。烟也溟蒙。雨也溟蒙。移家今住葑门东。朝也相从。暮也相从。何当归隐旧山中。桃也春风。李也春风。
李齐贤	浣溪沙	早行	旅枕生寒夜惨凄。半庭明月露凄迷。疲僮梦语马频嘶。人世几时能少壮，宦游何处计东西。起来聊欲舞荒鸡。
张之翰	水龙吟	伯庸近以乐府贺余新居，未及裁答。	情，不能无语，仆因用前韵奉饯，且为后凯还日，把杯一笑也。去年鞍马东来，为予尝说辽阳好。而今风物，战尘低暗，阵云高绕。幕府抡材，纵横健笔，似君元少。看灯前草就，捷书一纸，飞奏入、龙楼晓。遥望蓬莱霭，问何如、日边琼岛。雁来时候，霜风凄紧，应思归早。万里西州，双亲虽健，众雏犹小。怕区区，但了平日心事，约山间老。
白朴	绿头鸭	洞庭怀古	黯销凝，楚天风物凄清。过黄陵、山长水远，古今迁客伤情。渺澄波、聚鱼曲港，浣纱人去掩紫荆。洞庭晚、荻花风细，秋月照茅亭。一壶酒，浇平磊块，问甚功名。买扁舟、安排归去，五湖烟景谁争。等闲携、弄瓢西子，恍惚遇、鼓瑟湘灵。看尽娇颦，听残雅奏，暮云江上数峰青。舵楼底，香芹鲜鲫，还似越中行。闲身好、浮家泛宅，聊寄平生。
明本	行香子		无物思量。万虑皆忘。坐两班、大众禅床。粗衣遮体，粝饭充肠。有一函经，一佛像，一炉香。功课寻常。道行非狂。爱山中、白昼偏长。翠苔岩洞，绿竹山房。有一天风，一天月，一天凉。
胥鼎	阮郎归	寄李都运有之 中州乐府	人情冷暖共高低。疏慵非所宜。老夫碌碌本无机。闲教造物疑。形木槁，鬓丝垂。山林先有期。故人只道挂冠迟。此心应不知。
许有壬	水龙吟	至顺癸酉九日秋与亭赋	一亭飞出层霄，昔人似为登高办。双眸千里，茫茫宇宙，滔滔江汉。一片秋光，青山红树，断云斜雁。想人生尘世，难逢开口，但酬节、何多汉。细数年年今日，误清欢、半因羁宦。迩来心事，无惭猿鹤，更齐鹏。华发新添，黄花任笑，乌纱频岸。且一尊倾倒，不须醉后，把茱萸看。
王恽	满江红	复用前韵有怀西溪梁园之游	书剑梁园，忆曾是、青游客。宫苑废、三山依约，绿云红雪。好在西溪王老子，留连醉尽花时节。记尊前、金缕唱新声，忘筝铁。襟韵合，曾衰歇。消客气，歆情说。尽暮年心事，风霜孤洁。一片黄流翻晚照，回惊吴楚东南坼。偶追思、往事叹余生，长年别。
尹志平	瑞鹧鸪		为人幸遇教门兴。折莫因循着世荣。节食减眠神自爽，忘情去欲气偏清。暂时戒慎离灾苦，久远行持出死生。奉劝高明宜省悟，闻身强健早修。
王吉昌	醉桃源	破军	破军雄镇北方阴。牢封地户深。真风高卷锁猿心。氤氲气制禽。三田贯，五神钦。元胎体变金。群魔离位九阳临。功成耀古今。
张翥	临江仙	次韵山村先生赋柳	摇荡春光湖上路，多情偏识倡条。画船系在赤阑桥。花飞人别处，绿暗雨休朝。恼乱东风扶不起，空怜燕姹莺娇。舞衣香冷董娇娆。相思无限恨，犹似旧宫腰。
张伯淳	木兰花慢	寿刘东崖	记当年客里，是今日，奉霞觞。任厨传荒凉，风林震撼，乐自难量。别来岁华电走，又都门、我北尔南塘。我半百年已老，兄多四岁偏强。玉堂。满袖惹天香。凤阁样词章。看采帖题春，椒盘草颂，蓬矢开张。金瓯御屏简记，赋钧、寿域奏明光。后十五年再见，伴兄绿野徜徉。
王哲	临江仙	大葫芦，先生出，常背此以贮酒也。	每向街头来往走，谁人识此葫芦。长盛美酒岂须沽。时时真畅饮，日日不曾无。自是一身唯了事，相随肯暂离余。杖头挑起江湖。一船风月好，千古水云舒。
许有壬	如梦令		一片苍苔凿破。百折清泉分过。长日午阴圆，自挈胡床来坐。斯可。斯可。从此闲身属我。
刘秉忠	临江仙	桃花	一别仙源无觅处，刘郎鬓欲成丝。兰昌千树碧参差。芳心应好在，时复问蜂儿。报到洞门长闭着，只今未有开时。杏花容冶没人司。东家深院宇，墙外有横枝。
王哲	踏莎行	自咏	人被钱迷，钱由人使。一来一去何时已。顽铜尚自有消磨，凡躯著甚逃生死。闻早回头，疾搜妙旨。细推休道无师指。腹中两路显然开，心头。
姬翼	鹊桥仙		天真灵种。华胥入梦。趣取人间无用。玄珠天府密封藏，誓不敢、红尘卖弄。麾军齐哄。声音迎送。饶取威严尊重。金毛披着上场来，却忘了。
侯善渊	黄莺儿		欢喜欢喜。渐得清活计。透烟萝、湛湛圆明，照蓬瀛彻底。物外逍遥无拘系。任水云霞际。料家中指望还乡，我不去不去。
程文海	满江红	送陈正义绣使将指江闽	楚甸春浓，早重染、甘棠旧绿。天又念，海深江阔，达聪明目。汉使只今应遣十，周官自古须廉六。羡绣衣、遥映衮衣明，人如玉。论别恨，犹未足。还怕见，征车速。待相随千里，试骑黄鹄。无奈江山分去住，漫教风雪欺松竹。问使君、如肯酌红泉，寻三谷。
李齐贤	巫山一段云	潇湘夜雨	暗澹青枫树，萧疏斑竹林。篷窗夜雨冷难禁。枕故乡心。二女湘江泪，三闾楚泽吟。白云千载恨沉沉。沧海未为深。
赵福元	沁园春		珠斗阑干，银河清浅，梦籋帝关。见六丁拥道，一声传跸，翠幢舞凤，彩扇交鸾。寿祝天齐，神夸岳降，报到明朝重整班。璇星烂，有赤松黄石，雾凑苍坛。仙风绿鬓朱颜。才奏罢呼麟游海山。命飞琼步月，瑶台凝净，云英捣雪，玉杵光寒。鹤立芝庭，龟迎荷，鼎看翩翩彩袖翻。留春醉，醉何须归去，常在人寰。
凌云翰	蝶恋花	杏庄为莫景行题	一色杏林三百树。茅屋无多，更在花深住。旋压小槽留客醉。举杯忽听黄鹂语。醉眼看花花亦舞。风卷残红，飞过邻墙去。恰似牧童遥指处。
张野	沁园春	为王彦博尚书寿	佳气葱葱，喜事重重，福禄鼎来。记秋官重任，去年显擢，春闱宠渥，今岁安排。寿算绵绵，班资衮衮，逦相随到上台。人都道，不调和鼎，岂尽其才。眉间阴德纹开，应只为、惟刑之恤哉。看门闾高大，堪容驷马，儿孙昌盛，已种三槐。唤起琼姬，满斟玉露，官事无多且放怀。年年醉，对春回柳眼，雪晕梅腮。
张弘范	浣溪沙		山掩人家水绕坡。野猿岩鸟太平歌。黄鸡白酒兴偏多。幸自琴书消日月，尽教名利走风波。钓台麟阁竟如何。
王惟一	西江月		得一金丹事毕，休寻白虎青龙。泥文执象理难通。妙处非铅非汞。温养身心不动，满怀和气春风。顿然罔念又无功。还藉黄婆提董。
刘敏中	阮郎归	寿太乙真人李六祖	八千岁月作春秋。神仙第一流。笑看尘世等浮沤。家居麟凤洲。才八十，尽优游。细斟双玉瓯。醉邀明月与同游。西风莲叶舟。
刘敏中	菩萨蛮	月夕对玉簪独酌 文津阁本中庵集六	遥看疑是梅花雪。近前不似梨花月。秋入一簪凉。满庭风露香。举杯香露洗。月在杯心里。醉眼月徘徊。玉鸾花上飞。
元好问	减字木兰花		幕天度地。瑞腊香浓笙歌沸。白衣轻。鹤发童颜照座明。轻簪小珥。都是人间真富贵。好倩丹青。画与人间作寿星。
王哲	行香子		要饮香津，唾尽稠黏。净华池、神水相兼。东西浇溉，上下抽添。便景星呈，明月正，太阳迟。渐入亨通，方识甘甜。器珍成，不用锤钤。闲中转寂，静里加恬。得住晴空，居物外，出山尖。
程文海	摸鱼儿	寿燕五峰右丞 此首下原附五峰词不录	记江梅、向来轻别，相逢今又平楚。东风小试南枝暖，早已千林烟雨。春几许。向五老仙家，移下琼瑶树。溪桥驿路。更月晓堤沙，霜清野水，疏影自容与。平生事，几度含章殿宇。隔花么凤能语。苔枝天矫苍龙瘦，谁把冰须细数。千万缕。簇一点芳心，待与和羹去。移宫换羽。且度曲传觞，主人花下，今日庆初度。
元好问	临江仙	张光甫家儿子咬驴	膝上添丁郎小小，雏彩鹤初匀。书堂合与孟家邻。诵诗琴解，论学墨沾唇。头玉眉刷翠，更将秋水为神。看花留待百年春。金鞍南陌上，惊动洛阳人。
元好问	感皇恩	张侯寿席此州乐府垂杨一曲方盛	天外想春来，春来天上。乐府垂杨动新唱。扁舟西子，并与云帆无恙。五湖将底用，黄金像。水阁清深，晴楼萧爽。丝竹留教助清赏。松腴仙酎，万斛溪泉供酿。寿杯先领取、山中相。
元好问	玉楼春		吹台萧瑟行云暮。一带雨声连禁树。正当潘岳感秋时，又到杜陵怀古处。百年同是红尘路。行近醉乡差有趣。坐中谁是独醒人，我醉欲眠卿可。
刘秉忠	鹧鸪天	酒	酒酌花开对月明。醒中醉了醉中醒。无花无酒仍无月，愁杀耽诗杜少陵。三品贵，一时名。众人争处不须争。流行坎止何忧喜，笑泣穿途阮步。
姚燧	虞美人	牧庵即事为李元素作	竹风吹落疏疏雨。纨扇收残暑。小轩蓦地细香来。莫是邻家早有木犀开。玉环穿耳谁家女。自献歌金缕。新声和彻紫檀槽。袖出乌丝才说要挥。
蒲道源	点绛唇		深味遗编，无心禄仕求升斗。学惭师授。朱墨聊糊口。自笑疏顽，讵敢侪英秀。宁低首。五株门柳。闲袖春风手。
尹志平	江城子	龙阳观冬至作	六阴消尽一阳生。暗藏萌。雪花轻。九九严凝，河海结层冰。二气周流无所住，阳数足，化龙升。归根复命性灵明。过天庭。入无形。返复天机，升降月华清。夺得乾坤真造化，功行满，赴蓬瀛。
侯善渊	满庭芳		腊正风交，琼梅初绽，水寒冰洁严凉。雀临高树，鱼入碧潭藏。海净天空浩浩，玄珠降、烁凝祥。胎星现，清名播世，道德自昭彰。群仙皆喜聚，坛前谨谨，祝寿玄阳。金虬浚液，玉兽旋喷香。唯愿遐龄满寿，同天地、永劫延长。升仙处，鸾迎凤引，云步现虚皇。
袁易	烛影摇红	春日雨中	日日春阴，瑞香亭下寒成阵。凤靴频误踏青期，寂寞墙阴径。翠被堆床未整。睡初酣、风篁唤醒。几多心绪，鹊语难凭，灯花无准。得酒浇愁，旧愁不去添新病。吴绫题满断肠词，歌罢何人听。宝篆香消昼永。枭馀烟、萧萧鬓影。出门长啸，白鹭双飞，清江千顷。
谭处端	西江月		寒后添些纸布，饥来展手巡街。残羹冷饭且充斋。柔弱清贫远害。万祸皆因心起，无心无祸无灾。自从心定守真胎。云水逍遥自在。
冯尊师	沁园春	呜鹤余音卷三	旷劫威音，顿悟之时，不假外缘。任腾腾兀兀，天涯海角，闲云野鹤，岂管流年。月下风前，逍遥自在，兴则高歌困则眠。回头处，落花飞絮，远水轻烟。本来无说无传，道乃强名岂有禅。这桃红柳绿，自然消息，何须扭捍，击竹拈莲。大相无形，真空非有，论甚纤毫与大千。石狮子，敢胡言貉语，说地谈天。
王丹桂	行香子	自咏	云水生涯。到处为家。远浮名、浮利浮华。三宫升降，上下无差。要结灵胎，收灵物，聚灵芽。清兴幽赊。此外何加。姿陶陶、畅饮流霞。大丹熟也，归泛仙槎。便曳琼琚。摇琼佩，戴琼花。
胡祗＊	西江月	读通鉴唐太宗掊魏徵碑，有感而作	晚食甘于粱肉，徐行稳似轩车。直须朝暮苦驰驱。指望凌烟高处。前日丰碑旌表，今朝贬妻孥。喜为正直怒奸谀。自古忠臣良苦。
许桢	柳梢青		山霁无岚。寻幽有屐，不用张帆。乐事关心，良辰修禊，元夜传柑。芳郊随处行庵。听驺导、担花几篮。洲渚凝妆，笙歌归院，好个江南。
元好问	清平乐		兰膏香聚。醉枕闻低语。一刻春宵水去。诉得离情几许。桃花红浅红深。五年烟草归心。留得一枝春在。争教绿叶成阴。
元好问	鹧鸪天		鹤驭来从玉帝前。笑谈勋业照凌烟。寿仙千百载，春在壶中别有天。香似雾，酒如泉。华堂冰雪映群仙。灵椿不老青松健，花里年年醉管。
乔吉	卖花声	和黄子常韵 词品卷六	侵晓园丁，报道娇红嫩紫。巧工夫、攒枝蕊。行歌伫立，洒洗妆新水。卷香风、看街帘起。深深巷曲，有个重门开未。忽惊他、寻春梦美。穿窗透阁，便恁伊唤取，惜花人、在谁根底。
元好问	临江仙	赠仲经女子楚楚	阿楚新来都六岁，掌中一捻娇春。诗中有笔画难真。芝香云作朵，鱼细锦为鳞。旧说张门多静女，更和灵照情亲。外家姓庞氏夸谈体遣孔兄。异时看小妹，林下谢夫人。
洪希文	海棠春	剖瓜	青门瓜地连芳草。富贵不来年少老。雨露不曾偏，颜色天然好。来就把并刀破。粟样生金圆颗颗。细味杜陵诗，慰我怀枯槁。
元好问	临江仙		世事悠悠天不管，春风花柳争妍。人家寒食尽藏烟。不知何处火，来就客心然。千里故乡千里梦，高城泪眼遥天。时光流转雁飞边。今春看又过，何日是归年。
许有壬	渔家傲	访华雪严不遇	水落寒林山骨瘦。湘江风细波纹皱。何处携琴何处酒。惆怅久。乱鸦啼断烟中柳。茅屋萧萧连瓮牖。半檐寒旭闲清昼。归路梅花香满袖。诗未就。青山笑我云回首。
王哲	满庭芳	刘公索贤	智慧皆全，痴顽总至，两般自是殊方。一能明哲，一个性迷荒。尽是灵中分定，各分别、此理昭彰。还知否，上人九窍，下没膏盲。彷徨。思这事，暗中积行，便得贤良。稍胡为做作，愚戆来匡。奉劝诸公速悟，行平等、永永清凉。真诚显，唯邀本有，前路仙乡。
邵亨贞	浣溪沙	折花士女图	折得幽花见似人。沉吟无语不胜春。采香径里生尘。浓绿正迷湘北渚，红不入宋东邻。一春幽恨几回新。
马钰	苏幕遮	在南京乞化	穿茶坊，入酒店。后巷前街，日日常游遍。只为饥寒仍未免。度日随缘，展手心无倦。愿人人，怀吉善。舍一文钱，亦是行方便。休知山侗无识见。内养灵明，自有长生验。
长筌子	瑞鹤仙		岁华如转辇，叹世路忙忙，何日知足。锥刀竞蛮触。这浮名浮利，少荣多辱。谁能寡欲。解恬淡、天之美禄。把尘缘一旦纷飞，回首退藏岩谷。清福。松间步月，石上眠云，性如麋鹿。高歌一曲。闲吟罢，布棋局。听猿啼鹤唳，水绿山青，篱外风敲瘦玉。这真欢，夸古腾今，几人继续。
元好问	临江仙	内乡北山	夏馆秋林山水窟，家家林影湖光。三年间为一官忙。簿书愁里过，笋蕨梦中香。父老书来招我隐，临流已盖茅堂。白头兄弟共论量。山田寻二顷，他日作桐乡。
卢挚	清平乐	元贞元旦 天下同文补遗	元贞更号。日月开黄道。试看韶华何处好。击坏康衢父老。相将竹马儿童。崧高万岁声中。洛浦海花香里，人间第一春风。
张翥	摸鱼儿	王季境湖亭，莲花中双头一枝，邀予	问西湖、旧家儿女，香魂还又连理。多情欲赋双蕖怨，闲却满奁秋意。娇旖旎。爱照影、红妆一样新梳洗。王孙正拟。唤翠袖轻歌，玉筝低按，凉夜为花醉。鸳鸯浦，凄断凌波梦里。空怜心苦丝脆。吴娃小艇应偷采，一道绿萍犹碎。君试记。还怕是、西风吹作行云起。阑干谩倚。便栽酒重来，寻芳已晚，余恨渺烟水。
姬翼	临江仙		酝酿长生天上酒，人间此味谁知。玉壶旋贮碧玻璃。时时供小饮，神彩更忘疲。好会襟期方外友，同餐火枣交梨。几回沧海变尘飞。三山归去日，携手步云霓。
马钰	满庭芳		山侗昔日，名利忙忙。身如著箭香獐。心似汤煎火炙，无暂清凉。万般忧愁思虑，为儿孙、恼断肝肠。不知苦，似游鱼在鼎，尚自游?因遇心方开悟，觉从前为作，尽是刀枪。唬得心惊胆颤，远离家乡。常析梦也不梦，敢生情、起念思量。人问著，觉浑身汗流，失措张惶。
元好问	人月圆	卜居外家东园 案以上三首已见三卷本	重风已隔红尘断，村落更年丰。移居要就，窗中远岫，舍后长松。十年种木。一年种谷，都付儿童。老夫唯有，醉来明月，醉后清风。
张野	沁园春	和人韵	世路崎岖，世事纷更，年来饱谙。叹都城十载，霜侵老鬓，江湖万里，尘满征衫。应物才疏，谋身计拙，桂玉生涯岂久堪。乾忙甚，向是非丛里，不要穷探。禅机已悟三三。又何用、天庭似老蚕。羡养生有道，将从子隐，于时无补，只益吾惭。归去来兮，与君同醉，醉后扶持有小男。平生乐，在山前山后，溪北溪南。
侯善渊	诉衷情		阴阳返复勿令差。守正莫心邪。常进药炉丹鼎，龙虎动三车。收神水，炼精华。结灵砂。水晶宫里，玉兔金鸡，吐秀琼花。
谭处端	忆王孙		修行谁会把心降。赤凤驱将饮碧江。调引婴娇笑舞双。剔银?物物。
洪翼	浣溪沙	上巳	软翠冠儿簇海棠。砑罗衫子绣丁香。闲来芳径踏青阳。风暖有人能作伴，日长无事可思量。水流花落任匆忙。
虞集	苏武慢		一径通幽，画屏横翠，行到白云深处。世外蟠桃，井边佳橘，别有种萱瑶圃。檀板轻敲，素琴闲弄，奉献凤膏麟脯。舞翩翩、鹤发飘飘，仍是旧时仙母。君看取、华屋神仙，满堂金玉，此是蟪蛄朝暮。五色蓬莱，九秋鹗，别有出身之路。酒熟麻姑，云生巫峡，稽首洞天归去。任海波、清浅无时，何处绿窗云户。
王哲	西江月	四渎	堪叹江河淮济，长长运渡迷愚。洪波急浪接天衢。只是西来东注。独我摇头不管，轮流玉液琼酥。三田浇溉结成珠。七宝山头便住。
许有壬	鹊桥仙	同李云松宣慰过思齐，宣慰值出，书	雪松仙客，箕山道士。来访思斋老子。思斋何处未归来，想只在、翠红乡里。风清月白，橙黄紫。一巷笙歌纷起。良宵不遇负佳宾，都不念。
刘秉忠	南乡子		李杜放诗豪。万丈晴虹吸海涛。六义不传风雅变，离骚。金玉无言价自高。春日对春醪。短咏长歌慰寂寥。幽鸟落来花里悟，从教。彩凤飘飘。
完颜＊	蝶恋花	聚骨扇	几股湘江龙骨瘦。巧样翻腾，叠作湘波皱。金缕小钿花草门。翠条更结同心扣。金殿珠帘间永画。一握清风，暂喜怀中透。忽听传宣须急奏。
朱唏颜	庆宫春	送袁仲野归绍兴	彩笔传歌，青衫提剑，幕中谁似风流。使檄联芳，宾筵接武，后尘每继清游。晓云春梦，试回首、星霜再周。仙曹书满，荐剡交推，一鹗横秋。扁舟乍可夷犹。一镜平湖，数点轻鸥。醉客疏狂，骚翁豪放，二公同是朋俦。仕而犹隐，料出处、胸中已筹。故山虽好，未许归来，一赋休休。
燕公楠	摸鱼儿	答程雪楼见寄 附见雪楼乐府内	又浮生、平头六十，登楼怅荆楚。出山小草成何事，闲却竹烟松雨。空自许。早摇落江潭，一似琅琊树。苍苍天路。谩伏枥衔长，衔园志短，岁晏欲谁与。梅花赋。飞堕高寒玉宇。铁肠还解情语。英雄掺与君侯耳，过眼群儿谁数。霜鬓缕。祗梦听、枝头翡翠催归去。清觞飞羽。且细酌盱泉，酣歌郢雪，风致美无度。
侯善渊	南柯子		大道亲之远，玄机退未疏。太虚凝秀自如如。一派灵源，潋滟贯从初。北海鸾渝黑，南山凤染朱。翱翔云外出虚无。日月交光，夺取夜明珠。
马钰	满庭芳		无涯火院，如牢如狱。气财酒色拘束。万苦千辛，来往波波碌碌。因悟回光返照，叹从前、冤苦不足。说不得，便放声痛哭，痛哭痛哭。今日十分识破，妻男是，冤家债主厮督。有甚因情，不可与他相逐。既没攀援爱念，觉心清、易调金木。神光灿，是大罗，仙福仙福。
袁士元	瑞鹤仙	寿倚云楼公	绿阴深院宇。正帘卷华堂，午风清暑。榴花红半吐。记仙翁此夕，城南别墅。酒朋诗侣。共欢宴、瑶池容与。笑横空老鹤飞来，还入五云深处。念此闲情如许。别后蓬莱，迥隔风雨。冰纨翠缕。终不似旧眉妩。自胸中、温养金丹乐事，莫负花前尊俎。最堪欢，满眼儿孙，彩衣戏舞。
马钰	满庭芳	赠道友徐司判	名缰相引，别离登州。远来积石时秋。司判美任，止是一载因由。才到瓜期相逼，岂都无、行色忧愁。叹往复，是八千馀里，毕竟何求。好学渊明解职，效海蟾纳印，慷慨云游。相继神翁决裂，物外真修。保养先天之物，运自然、火锻丹丘。功行满，驾祥云，趋赴瀛洲。
长筌子	水龙吟		故乡何处栖迟，海山雾敛春风细。花浓石润，云娇烟淡，天容如水。芝桂香分，橘橙酒滟，锦茵翠。佩霓裳缥渺，飞琼羽盖，瑶池宴，赏佳丽。俯笑人间富贵。到头来、一场虚伪。桑田暗改，人生空老，谁能适意。虎战龙争，汉兴秦灭，今成何济。看蓬莱紫府，长春胜景，妙无加矣。
王哲	满庭芳	留别京兆	劝韩公，归东路，人子细消详。谈教我，须要写词章。地慈尊几旦，轮显，圆相明光。谁得，心无碍，古庆好施张。长。真善做，心灵点，常使玎铛。声敲振动，响尽琅琅。友须凭行果，花绽、金蕊馨香。鸟朗，蟾现处，正照满庭芳。
王恽	望海潮	为故相云叟公寿	炬明珂马，戟森兵卫，日长铃阁春凝。舜朝仪凤，傅岩霖雨，世传昂宿储精。天地入经纶。见东山高卧，一念苍生。谈笑金华，故事六合海波平。一杯福寿川增。请大人静听，贱子微诚。苏岭云霞，西溪梅竹，风烟画出共城。羽翼汉功成。尽山中名在，天外鸿冥。一点台星。清光长射老。
王哲	捣练子		捣练子，真了了。闲行闲坐任歌叫。哩，哩。我咱知，人难晓。曲中有个三光照。哩，哩。
张弘范	木兰花慢		乾坤秋更老，听鼓角，壮边声。纵马蹙重山，舟横沧海，戮虎诛鲸。笑入蛮烟瘴雾，看旌麾、一举要澄清。仰报九重圣德，俯怜四海苍生。一尊别后短长亭。寒日促行程。甚翠袖停杯，红裙住舞，有语君听。鹏翼岂从高举，卷天南地北日升平。记取归来时候，海棠风里相迎。
白朴	春从天上来	至元四年，恭遇圣节，真定总府	枢电光旋。应九五飞龙，大造登乾。万国冠带，一气陶瓦，天眷自古雄燕。喜光临弥月，香浮动、太液秋莲。凤楼前。看金盘承露，玉鼎霏烟。梨园。太平妙选，赞虎拜兕觞，鹭序班。九奏虞韶，三呼嵩岳，何用海上求仙。但岩廓高拱，瓜瓞衍、皇祚绵绵。万斯年。快康衢击壤，同戴。
姬翼	水调歌头		漂泊异乡客，踏碎软红尘。归来处处庭户，帘幕卷黄昏。南北东西行色，费尽芒鞋多少，何处觅天根。光曜问何有，亘古然存。入无何，游太漠，越昆仑。风仙底个消息，未许等闲闻。乱眼空华零落，桂魄团圆如旧，穿透水无痕。尚赖扶摇伯，高卷岭头云。
谢应芳	蝶恋花	赠万彦述莺胶重谱 强村丛书即据以录	一曲求凰弹越调。红叶殷勤，凤已成双了。纤翠轻裾云缥缈。多情佩有宜男草。十月小春天气好。春到南枝，梅蕊含微笑。珍重画眉人起早。
张野	木兰花慢	送居仁之淮南转运使任 以上强村丛	羡秋空一鹗，便得意，脱尘鞲。有道义高情，经纶大手，每事优游。中朝共推雅望，问如何、不肯少迟留。莲幕三年帝里，白云几梦扬州。威名久矣播吴头。地上看钱流。喜鞭算之余，琼花未老，萱草忘忧。依依送君南去，笑竿头、戏技几时收。寄语西楼双鹤，春风来迓吾舟。
曹伯启	鹧鸪天	示次男河南书吏履亨	斗垒衡门笔砚生。清流不弃作豪英。宦途始步防颠踬，人海论交戒满盈。临事惧，好谋成。百年到手是功名。群雏已逐云萍散，又挂西南一点。
王哲	昼夜乐	藏头 重阳全真集卷之十三	金相隔休教错。年间怎生作。前头说甚惺惺，辰下重安手脚。被蟾光晷运交，平时从根摸索。事有神功，清强气跃。下於予寻倚托。文上没丹药。天知命惟高，中谈谈中别著。公决要觅清凉，兆府城南登阁。各得其宜，昼欢暮乐。
吴存	浣溪沙	春闺送别	花满离筵酒满瓶。摘花未语泪先零。杯行教醉莫教醒。今夜酴连理枕，明朝柳絮短长亭。一般杜宇两般听。
宋＊	西江月	王伯  赠别 强村丛书用两般秋雨庵藏	乌石驿中长夜，小金山下新年。淮萧寺麦秋天。十载三回相见。今日汉南官舍，光阴不得留连。何时文酒再团圆。莫待白头皱面。
刘处玄	酹江月		古今贩骨，想生来死去，荣枯多少。百载光阴四序逼，不觉形容衰老。世伪浮华，转头如梦，到底成虚娇。无生一念，念道真明达了。最好福地清居，依山临水，自在携筇到。占得真欢霞洞隐，无事闲看圣教。功行周圆，完全性命，胜似重修醮。炼成道体，别有金书来诏。
姬翼	一剪梅		珠树瑶林气象嘉。玉龙无力，熟寝银霞。青童旋拨贮琼花。莹彻冰壶，一色无瑕。宝鼎初溶火渐加。浓烹团凤，极品黄芽。涂金羔酒世情夸。此况谁知，物外仙家。
袁易	念奴娇	连日雪意凄迷，云未解驳，仆与勉夫	暮云楼阁，送悠悠今古，飞鸿明灭。欹到黄芦洲乱吐，点缀微茫残雪。浅水湾，疏篱门径，淡抹墙腰月。灞桥清思，向人一片愁绝。堪笑滕六羞慵，三年刻楮，悭放玲珑叶。争得并刀双练带，裁出春风千。重按瑶华，新翻白，舞趁金钗节。玉龙擎重，为予飞动鳞鬣。
梵琦	渔家傲		听说西方无量乐。未曾闻见须扬。异宝奇珍光间错。同栖泊。如来大士并缘觉。诸上善人皆许诺。谈空说苦相酬酢。百鸾群中随一鹗。翔寥廓。从兹永断凡夫恶。
李道纯	满江红	赠默庵（此下原有无号默说四字，据	默即说兮，这说处、元来有默。只默说便是，金丹秘诀。默识潜通为大要，声闻缘觉皆虚设。向说中、认得默之根，无生灭。会说底，非干舌。与默底，无差别。这默底宁如，说底亲切。若向不言中得趣，便于不默俱通彻。将默默、说说尽掀翻，天机泄。
王哲	惜芳时		诸公学，休胡别。且莫放、猿颠马劣。闲中认得玄机设。无言说、自然欢悦。净清便把虚空拽。待问你不生不灭。答言功行须交彻。有真师、
邵亨贞	齐天乐	次韵王原吉龙江别业	去年弭棹龙江市，曾瞻故人衡宇。树隔琴床，芸香书屋，捣药时鸣清杵。壶报午。想频拂词笺，闲修花谱。如此幽闲，雅宜连榻听风雨。多君曳裾相府。纵风流文采，终带清苦。借筋筹帷，持杯说剑，长历汉台秦楚。寻幽访古。便后约须期，细论重与。岁晚山中，茯苓还共煮。
鲜于枢	水龙吟	拱北楼呈汉臣学士 郁氏续书画题跋记	倚空金碧崔嵬，凤山直下如拳小。仰瞻天阙，北辰不动，众星环绕。唤起群聋，铜龙警夜，灵鼍催晓。自鸱夷去后，狂澜未息，从此压，潮头倒。回睨呀然双璧，问遗踪劫灰如扫。三吴形胜，千年壮观，地灵天巧。航海梯山，献琛效贡，每繇斯道。惜无人健笔，载歌谣事，诧东南好。
尹志平	西江月		窗外横山入画，门前流水堪听。洞天幽处少人行。不是尘寰路径。占得静中风月，却迥闹里人情。湛然六识自安宁。一任闲歌闲咏。
朱唏颜	蝶恋花		挺挺双清临净练。羽佩飞来，颇觉游情倦。獭髓新痕开半面。前时一似湘皋见。流水回云春不艳。怕有生香，引得蜂儿健。净几明窗斜日转。
周权	百字谣	久雨得晴再用韵	海棠开也，问底事悭晴，檐花犹落。可惜风流天不借，都逐闲花浮薄。冷雨难禁，红脂洗脱，半露肤如玉。东风解事，未教飞点吟屋。清晓多谢天公，着晴暾烘透，嫣红重簇。欲谢看来还更好，犹自芳艳烁。瘦杜无情，老苏有句，未用论凄独。春愁多少，直拚付与春。
元好问	江城子		行云冉冉度关山。别时难。见时难。怅望南风，早晚送云还。心事情缘千万劫，无计解，玉连环。夕阳人影小楼间。曲阑干。晚风寒。料得而今，前後望归鞍。寂寞梨花枝上雨，人不见，与谁弹。
朱思本	水龙吟	送闵道录醮玉隆竣事归东湖	几年南北声名，有纯孝子骞苗裔。逃儒自爱，间天赋，神仙标致。归隐东湖，醉游南浦，满襟清气。想当时、宦海风波浩荡，从前错，如今是。追念父师恩重，恨年华、暗随流水。锦帷夜醮，黄坛春静，绿章封事。香雾空蒙，步虚嘹亮，孝通天地。玉皇优诏答功勤，寿甲子，三千岁。
陆文圭	念奴娇	送幕职	残花剩柳，正啼鹃声里，邮亭别馆。三叠阳关听未彻，手执离杯引满。政坐诸君，久烦老子，今日才萧散。翩然归去，故园绿树春晚。人世苍白浮云，自舒自卷，不入高人眼。官事如麻何日了，输与闲中不管。翠柏台高，紫薇省近，别有清华选。功名岁晏，江城回首天远。
王丹桂	洞仙歌		素天澄彻，时令秋将暮。志尚洁虚寄岩谷。看云中、征雁列序成行，续复断，迤逦呱呱南度。忘情真侣。共讲玄玄语。犹胜尘凡奋名誉。待欣来舞袖，睡即和衣，全放下、管甚红轮夕没。霎时间、一枕梦游仙，觉来也重行，锦屏深处。
李道纯	水调歌头	赠张蒙庵	雷在地中复，山下出泉蒙。明斯二理，自然造化合玄同。密密至虚守静，便见无中妙有，九穷一齐通。直下承当去，个是主人公。莫着无，莫着有，莫着空。疑团打就，只今突出妙高峰。拨置纷纷外境，收拾灵灵底个，生化了无穷。毕竟作么道，日向岭东红。
刘敏中	渔家傲	饯表兄魏鹏举归华亭寓居 以上元刻本	矍铄诗翁人共许。远游不怕别离苦。梦里华亭亭下路。来又去。扁舟一叶轻如舞。二陆人材今似古。五湖风景饶烟雨。倦处一杯君自举。还有路。江山信美非君土。
张翥	浣溪沙	临川别席	昨夜花前送玉钟。绿鬟歌罢落梅风。不知离思为谁浓。醉语低回银烛背，梦云重叠绣帏中。只愁归路见芙蓉。
明本	行香子	以上八首见春花集卷十二	松嫩堪餐。竹密须删。息尘缘、何事相干。心超物外，身处人间。有十分清，十分淡，十分闲。学道非难。守道多艰。结跏趺、坐断尘寰。若空僧舍，寂寞禅关。对几层云，几层水，几层山。
李齐贤	巫山一段云	远浦归帆	南浦寒潮急，西岑落日催。云帆片片趁风开。远映碧山来。出没轻鸥舞，奔腾阵马回。船头浪吐雪花堆。昼鼓殷春雷。
许有壬	摸鱼子	洹堂盆池红日莲开，予适卧病城居，	者方未已，喜而赋此笑当年柏台兰省，四时风景孤负。归来幸得身无事，底又匆匆朝暮。心口语。是传癖诗，常把芳辰误。夜来风雨。早练云飘，红衣霞卷，香滴翠杯露。司花手，无限芳妍留住。凝汝为我延伫。姑仙绰约如冰雪，次第相从微步。天不妒。便失却东隅，尽有桑榆路。人间尘土。看太华峰头，花开十丈，吾老尚能去。
侯善渊	减字木兰花		今生不悟。指望来生何处去。六道交加。一步铖亡永差。君还识破。尘世般般都打过。云水逍遥。稳泛虚舟物外漂。
马熙	渔家傲	以上周咏先校旧抄圭塘款乃集本马熙	凉入槐阴门巷杳。秋容次第归苹蓼。潦尽波寒亭影倒。征雁早。一声唤起江天晓。菊外白衣殊未到。沙堤留得西山眺。何事水莲花独少。诗与调。倚风仍度渔家傲。
吴景奎	沁园春	赠郑伯洪 强村丛书用大典药房樵唱本	谷仙田，瑶草谁栽，山中子真。向紫霞洞里，凿开丹室，素华台上，瞻望飙轮。王子吹笙，洪崖握手，烂醉桃花万树春。都休问、蓬莱清浅，天地氤氲。有时澡雪精神。诵蕊笈丹书小篆文。更佩联明月，韧寒秋水，或笞鸾凤，或医麒麟。碧落空歌，紫虚郁秀，径挟飞仙拜玉宸。天门近，听履声直上，高步星辰。
张之翰	水调歌头	翰林诸公相饯齐化门外，因用不肖	烟柳绿阴底，祖席国门东。旧时沙上鸥鹭，此地别?鸿。几载备员苟禄，一日分符剖竹，谁道不遭逢。回望九重阙，高出五云中。重殷勤，深眷恋，谢诸公。佳篇继之以酒，情与礼俱通。渺渺松江烟水，斗郡若无多事，其孰可相从。杖屦放鹤叟，蓑笠钓鱼翁。
姬翼	太常引		红尘白首尚羁縻。忙乱趁多歧。走骨斗行尸。问来往、驱驰是谁。一天风月，一溪云水，此处好栖迟。说与更生疑。似掩耳、偷铃自欺。
山主	临江仙		独坐岩前寻思虑，如来妙法难量。慈悲苦海作舟航。缘人有分，难苦免灾殃。得指华岩真法界，明明处处无方。禅河皎皎曜神光。曹溪门下，
邵亨贞	减字木兰花	崔女郎像	红妆倾国。人在蒲东谁画得。玉骨成尘。往事流传恐未真。月明户。犹似隔墙花动处。夜冷西厢。一度魂归一断肠。
尹志平	临江仙		有相有中容易觅，无为无处难为。终朝作伴影相随。愚人寻不见，达者已先知。此理勤参搜获正，一条大路无迷。劝君速悟莫迟疑。常常忘视听，步步入希夷。
萨都剌	酹江月	游句曲茅山	一壶幽绿，爱松阴满地，蕊珠宫府。老鹤一声霜衬履，隔断人间尘土。月户云窗，石田瑶草，丹井飞龙虎。荼蘼花落，东风吹散红雨。春透紫髓琼浆，玻璃杯酒，滑泻蔷薇露。前度刘郎重到也，开尽碧桃无数。花外琵琶，柳边莺燕，玉佩摇金缕。三山何在，乘鸾便欲飞去。
许有壬	摸鱼子	赋玉簪，用明初韵	笑人间衮何物，此花良贵天与。倚阑瘦立亭亭玉，刻画一生清苦。人有语。道不出蓝田，岂是真才具。山人告汝。正蓬鬓萧疏，不胜冠冕，真者亦投去。洹溪水，洗尽眼中尘土。天葩静看齐吐。冰壶凉月天如水，尘柄肯论夷甫。翁醉舞。任蕞尔寰区，共讶山中许。搔风沐雨。且受用清香，古今多少，富贵草头露。
张弘范	太常引		晚凉庭院黄昏。鼓角静谯门。酒兴恋诗魂。清绕断、梅梢月痕。胸中豪气，壶中春光，醉眼小乾坤。今古不须论。且更尽、花前几尊。
刘敏中	念奴娇	圣节进酒词	龙飞九五，记虹流电绕，天开华旦。万定成时秋正好，四海皇皇枕奠。教雨仁风，声名文物，允协斯民愿。途歌里咏，太平今日真见。遥想禹子汤孙，尧臣汉相，拂晓班如剪。万国衣冠同拜舞，春满九重宫殿。湛露恩隆，南山庆远，处处须新宴。瞻天望圣，玉卮万寿遥献。
王吉昌	金盏子		剿尘情。慧风生。天关地轴为权柄。玄机运，斗枢行。蟾兔髓。日乌精。壬府聚，玉炉烹。秀华英。万神清。三台六辅天宫庆。餐玉液，真精。归觉海，混圆成。观自在，貌峥嵘。
尹志平	减字木兰花		顽愚不省。祸福还如身逐影。劫运天灾。都是人人心上来。若明此理。视物应当同自己。了见天真。善恶临时全在人。
许有壬	沁园春	以上周咏先据至正集七十九，补许有	采诗洹水，清秋兴来，不暇求工。致行云流水，虽违高古，亦无浮丽，更有佳人。韶音同韵，芝兰同气，笑高山中。宰相倡酬，余力判酒，政兼花事。休教阮家三品，但身闲便（下缺）残词。
刘云震	太常引	以上四首见困学齐杂录	耽耽九虎隔重关。到天上，却空还。回首谢尘寰。问今日、谁人姓韩。瓜田蔬圃，竹溪松径，何地不堪闲。且莫问长安。比蜀都、原来更难。
谭处端	汉宫春		自慕贫闲，便摧强挫锐，柔弱和光。尘缘顿舍，慧烛朗灵房。七门返照，用七宝、密密铺妆。擒猿马，邪生智巧，锻炼列另端行。清净自然守守，守无为常善，一炷心香。平康宴乐，玉液酬泛琼觞。云朋霞友，笑喧哗、金玉玎?人去后，云收雾敛，澄澄月满虚堂。
刘秉忠	临江仙	梨花	冰雪肌肤香韵细，月明独倚阑干。游丝萦惹宿烟环。东风吹不散，应为护轻寒。素质不宜添彩色，定知造物非悭。杏花才思又凋残。玉容春寂寞，休向雨中看。
尹志平	减字木兰花		损人利己。贪爱欺瞒何日已。害众成家。富贵人前仍自夸。阴功暗记。死上头来谁肯替。天道无私。报应分明各有时。
王吉昌	南乡子		符火应周天。加减无差达四禅。潜养铁牛喷玉蕊，功圆。换骨回阳证妙玄。般若有因缘。超上波罗意坦然。稳驾神舟归极乐，尘捐。清净心摅。
乔吉	小桃红		绀云分翠隆蹉丝，玉线界宫鸦翅。露冷蔷薇晓初试。淡匀脂，金篦腻点兰烟纸。含娇意思，殢人须是，亲手画眉儿。
刘因	水调歌头	同诸公饮王丈利夫饮山亭，索赋长	一诺与金重，一笑对河清。风花不遇真赏，终古未全平。前日青春归去，今日尊前笑语，春意满西城。花鸟喜相对，宾主眼俱明。平生事，千古意，两忘情。我醉眠卿且去，扶我有门生。窗下烟江白鸟，窗外浮云苍狗，未肯便寒盟。从此洛阳社，休厌小车行。
许有壬	太常引	六月十八日喜雨，酒间应口，和不肖	荷盘蕉扇久无声。笑祈祷、果难凭。倚槛看云停。问谁把、天瓢遽倾。玄功不宰、太平有象，磊块一时平。老我问阴晴。笑尚为、苍生有情。
尹志平	西江月		月里金乌报晓，日中玉兔方眠。谁知万法倒颠颠。此理非深非浅。认得元初这个，须明无事真禅。人人有分性周圆，只为使他不转。
李齐贤	巫山一段云	青郊送客	野寺松花落，晴川柳絮飞。临风白马紫金袜，欲去惜芳菲。聚散今犹古，功名梦也非。青山不语暗相讥。谁见二疏归。
长筌子	月上海棠		应时宇宙行慈善。向苦海横舟运方便。法界显威光，唬群魔、隐潜逃窜。真仙现。别有神通手段。上苍委我开仙院。把大道玄风任弘阐。香饵满满娑婆，钓金鳌、玉京游玩。琼瑶宴。俯啸人间蚁战。
虞集	鹊桥仙	寄阿里仁甫	维舟南浦。临流不渡。踏破城南蔬圃。故人直是不相忘，把酒看、沙头鸥鹭。青云得路。兰台乌府。早晚新承恩露。轻车切莫便乘风，先报与。
元好问	江梅引	泰和中，西州士人家女阿金，姿色绝	同郡某郎独华腴，且以文采风流自名。女欲得之，尝见郎墙头数语而去。他日又约於城南，郎以事不果来，其后从兄官陕右，女家不能待，乃许?????闻者悲之。此州有元魏离宫，在河中，士人月夜踏歌和云，魏拨来，野花开。故予作金娘怨，用杨白花故事。词云，含情出户娇无力，拾得杨花泪沾臆。春去秋来双燕子，愿衔杨花入窠里。郎中朝贵游，不欲斥其名，借古语之道。读者当以意晓云。骨化形销，丹诚不泯，因风委露，犹托清尘，是崔娘书词，事见元相国传奇墙头红杏粉光匀。宋东邻。见郎频。肠断城南，消息未全真。拾得杨花双泪落，江水阔，年年燕语新。见说金娘埋恨处。蒺藜沙，草不尽，离魂一只鸳鸯去，寂寞谁亲。惟有因风，委露托清尘。月下哀歌宫殿古，暮云合，遥山入翠颦。
王丹桂	朝中措	和孙圆明先生韵	顿抛尘世事，无涯知命度年华。占断草堂风月，恬然欲对谁夸。平生据我无拘束，宝鼎养丹砂。直待功成九转，飘游海上人家。
王恽	好事近	赋庭下新开梨花	轩锁碧玲珑，好雨初晴三月。放出暖烟迟日，醉风檐香雪。一尊吟远洗妆看，玉笛笑吹裂。留待夜深庭院，伴素娥清绝。
刘志渊	满庭芳	警堕道者	谩整巾袍，妄名清净，放劣马颠猿。利名丛里，徒炫有因缘。逐浪随波日日，不曾澄，湛灵源。堪嗟讶，闲模闲样，辜负慕玄玄。尔心还自忖，怕空迁日月，鬓雪垂肩。好捡情摄念，慧种心田。认取元初灵觉，常耕道、猎德绵绵。功三考，形神俱妙，洒洒证飞仙。
白朴	水龙吟	九月四日，为江州总管杨文卿寿。	雁门天下英雄，策勋宜在平吴后。金符佩虎，青云飘尽，名藩坐守。千里江皋，一时淮甸，扫清残寇。看人归厚德，天垂余庆，阶庭畔、芝兰秀。我望戟门如画，气佳哉、危亭新构。年年此席，风流长占，中秋重九。丹桂留香，绿橙供味，碧萸催酒。有庐山绝顶，苍苍五老，赞君侯寿。
张伯淳	木兰花慢		次唐格齐韵尽交游满眼，岁寒者，果谁欤。羡锦绣为心，冰霜作操，仁义庐。门前扫清俗轨，自熙然、瓮牖与绳枢记我蓬弧寓情翰墨欢娱。驱车。特地致函书。高义渺江湖。悄梦断?鸾，盟深鸥鹭，闲适从渠。槐阴渐成翠幄，看庭前、莺过引新雏。岁岁期君一醉，相忘非我非鱼。
许有壬	太常引	武昌别墅	胭脂山下老农家。看雪树、翠交加。香透小窗纱。是昨夜、幽兰放花。引泉浇树，破苔移菊，更种故侯瓜。一笑有生涯。但休叹、清霜鬓华。
元好问	临江仙	赠答飞卿弟	壮岁论交今晚岁，只君知我平生。六年相望若为情。吕安思叔夜，残月配长庚。济上买田堪共隐，嵩云仙季白云兄。风流成二老，林下看升平。
韩奕	柳梢青	梁溪道中	柳暗花明。江村路，微雨才晴。一个扁舟，尽容渔叟，到处闲情。往来凫渚鸥汀。新朋间、旧人争送迎。麦饭榆羹，故园寒食，误却归程。
梁寅	洞仙歌	舍后山中见群鹿	孤峰碧峭，长云中瑶草。群鹿怪希有。想嵩阳少室，曾伴松乔，知踏遍、白石苍苔多少。逸人尘外趣，医凤骖鸾，梦上瀛洲历蓬岛。蓦见此山中、便对烟霞，喜共约、长为侪友。为借问、仙翁在何方，愿同往从之，遍窥岩岫。
谢应芳	风入松	寄朱原道为生日贺	梅花折去一枝春。人在太湖滨。天生襟度容江海，每开尊、坐客如云。此日醉逢蓬矢，吾儿应吐花茵。湖光山色净无尘。鱼鸟总情亲。姑苏台上遥相望，见湖山、如见伊人。绿发年华全盛，白眉声誉方新。
曹伯启	八声甘州	和郑泽民	算人生南北何如，彷佛过青春。似断蓬飞絮，平生怀抱，何处通津。欢逢故山佳友，终日藉陶薰。芥蒂净如此，咸与维新。男子十年勋业，漫无成一事，负却晨昏。使功名都了，转首是非尘。又滞此、蝇营狗苟，料山英、也笑趁墟人。谁相约，重寻故步，经理遗文。
元好问	诉衷情		万人如海一身藏。随例大家忙。东华软红尘土，俗损谢三郎。兰若寺，玉溪庄。两茅堂。鸡豚乡社鹅鸭，比邻好个嵩阳。
刘秉忠	江城子		平生行止懒编排。住蒿莱。走尘埃。社燕秋鸿，年去复年来。看尽好花春睡稳，红兴紫，任他开。紫微天上列三台。问英才。几沉埋。沧海遗珠，当著在鸾台。兴世浮沉惟酒可，如有酒，且开怀。
袁士元	清平乐	赠张居仁获贼有功赐三界巡检	鳌波万里。群盗如蜂起。擒却四凶天使喜。特命一官入仕。世家元在兜鍪。少年胆气横秋。自此将军一步，会看谈笑封侯。
觉达	鹧鸪天	赞举公 泰山志卷十八，载长清县灵严	头角峥嵘接九皋。襟怀洒落绝纤毫。扶持大刹宁辞倦，辅翼丛林不惮劳。心因厚，志坚牢。足庵门下最英豪。而今战退女邪辈，不负灵岩举彦。
长筌子	满庭芳		本分家风，寻常日用，何方不是林泉。饥餐渴饮，任运度流年。行止非人所及，休思算、好弱由天。君知麽，一身尚假，万事岂牢坚。些儿穷活计，寂寥潇洒，有口难言。箪瓢不置，那得买山钱。且恁腾腾兀兀，任从他螳战蜂喧。真清乐，松间步月，石上枕书眠。
刘志渊	南乡子		七返降真阴。主换为宾力不禁。神妙峥嵘三界外，俄临。彻地通天耀古今。当体虑沉沉。鹤驭清风一片心。自北自南无碍。时歆。真乐真欢。
李真人	菩萨蛮		还丹火法将何作。初从复卦终于剥。旦暮用屯蒙。潜行造化工。进为春夏月。退象秋冬节。既未入坤宫。还丹道已穷。
韩奕	清平乐	寿内	炉烟拂拂。生愿长同室。还度新腔调旧瑟。四十三年今日。当初黄卷相逢。后来红线相从。此去白头相守，榴花无限薰风。
元好问	朝中措		春闺寂寂掩苍苔。风雨卷春回。拟写碧云心事，笔头无句安排。灯昏酒冷，愁牵梦引，直似秋怀。料得酴知我，枕边时有香来。
许有壬	南乡子		波漾石粼粼。浮磬依稀类泗滨。回首林虑千万丈，嶙峋。不效修蛾一点颦。幽讨日方亲。林下何尝见一人。便把清流都洗尽，缁尘。领取羲皇。
李庭	满庭芳	冀德修生朝	燕寝凝香，金貂贳酒，挽将天上春回。踵门为寿，尽道谪仙才。谁识元龙豪气，沈雄自、湖海中来。十年梦，新亭风景，惟有岁寒梅。老来。须共约，原作酌，兹从藕香零拾本改凤皇山太谷山竹杖芒鞋。要从今浇下，胸次崔嵬。酿取周郎醇酎，更休用、桃李传杯。衡门外，柘荆尚在，千。
姬翼	鹧鸪天		翠翦红裁满故园。无穷花木斗争妍。东风不许常如此，舍故移新别有权。花委地，絮漫天。累累青子叶含烟。无穷不逆机关弄，坐看枝头几变。
宋＊	菩萨蛮	卫州道中至元四年十一月，与八儿思	两歧流水清如酒。草根风蹙冰皮皱。雪净太行青。联镳看画屏。按行多雅志。解起澄清志。回首五云天。东华尘似烟。
谭处端	瑞鹧鸪		修行频剔性中灯。照破从来暗里昏。物物头头休染著，昏昏默默绝言论。超凡入圣非由我，地狱天堂总在君。唯有一条真正路，居常牢闭四城。
元好问	摸鱼儿		忆元龙、旧家湖海，不应年鬓衰槁。翩翩竹马儿童喜，惊儿汉江归报。归计早。黄金印、征西已付诸郎了。红云仙岛。渺千里移春，浓薰细染，春意已倾倒。西溪上，玉镜修眉翠扫。题诗曾许谁到。溪亭未入奚奴锦，望断绿波春草。君且道。人间世、虚名得似欢游好。风流未老。约款段随车，鸱夷载酒，迎我霜陵道。
梵琦	渔家傲		听说娑婆无量苦。箧中四大蛇聚。重者好沉轻好举。相凌侮。况兼合宅空无主。早觉参差梁与柱。风飘雨打难撑拄。毕竟由他倾坏去。教人惧。不如觅个安身处。
许有壬	如梦令		门外雪花飘洒。坐上乌丝方写。秋露白泠泠，更着玉人亲把。三雅。三雅。取醉莫论多寡。
许有壬	渔家傲		落日崇台寒力悄。登临恰似寻安道。有竹何人能径造。吾不诮。相逢要遂掀髯笑。双桧凌空龙夭矫。有知定讶人枯槁。珍重岁寒冰雪操。君自宝。老夫但和渔家傲。
刘敏中	鹊桥仙	书合曲诗卷	无情枯竹，多情软语。谁按梨园新谱。邻舟余韵遏云声，只认作、珠绳一缕。秦台风物，当时几许。扇影春风解舞。客愁都向坐间空，问谁管。
宋＊	水调歌头	寄诚夫兄在江南，时克在史馆校	登车就长路，晓日照皇州。风吹紫荆花落，那更别离忧。咫尺天南北，想像云窗雾阁，人在古瀛洲。粉笔校书罢，乌帽拂尘游。出银台，心浩浩，思悠悠。人间万事姑置，食邑素封侯。收拾金銮遗事，记取玉壶清话，此外复何求。勋业好看镜，绿鬓不禁秋。
张伯淳	木兰花慢	寿抑齐	尽江南江北，谁不慕，抑斋名。羡梦笔才华，粲花谈论，乔木家声。重寻玉堂旧步，喜今番、天语重丁宁。云是儒家领袖，居然史笔权衡。相迎。便觉眼常青。相对话羁情。正绿暗园林，朱明时候，瑞霭腾腾。期公久长名节，太羹中、还著五侯鲭。此去明堂一柱，当年玉树阶庭。
王处一	青玉案	第三宣作	自从得遇真空伴。独把顽心锻。现出天如青玉案。神宫起火，内丹光满。了性真无乱。三宣赐紫天长观。一阐清风岸。扫荡妖灵无打算。十方三界，化生清净，天外无拘管。
李俊明	婆罗门引	重阳与元帅窦子温暨众友东城赏菊	浮空霁色，江涵秋影雁初飞。相逢共绕东篱。点检尊前见在，人似晓星稀。对满山红树，叶叶堪题。大家露顶，任短发、被风吹。只恐黄花人貌，不似年时。杯添野水，更何用、频频望白衣。沈醉後，携手方归。
王处一	苏幕遮	劝休网罟	我生来，元怕死。固蒂深根，方证长生位。一切含灵无稍异。普愿安全，此是天公意。运慈悲，呈雅瑞。赫赫云霞，万道祥光起。三界高真兴法喜。?护人人，各各无灾。
许有孚	摸鱼子	并引  至正戊子秋，吾兄中丞公以赐	亭圮，垣危卉木伐，惟双古桧在庭。徒具畚锸，从事疏凿，池广袤千余步，深一仞，形如桓圭。西椭二洲，东规一岛，带以平堤，缭以周垣，渠于乾艮，以时启闭。台于坤维，高可数丈，西山严麓，近在目睫，百里之景可揽而有。视亭之罅漏葺而户牖之，南为道，中为桥。十一月五日，导水入池，纵鱼数千尾，作乐合宾友落成。将桥于二洲，舫于水，莲于池，柳于堤，果于亭侧，松竹花草于池南，次第而莳植焉。昔人平泉绿野，吾不知其何如。若是园者，亦城西之佳地矣。公杖履，或氅衣，或宫锦，招佳宾，挈子弟，触咏其间，香山独乐，不是过也。公尝谓池成，当用晃补之摸鱼子首句买陂塘旋载杨柳为乐府。未几，明初马先生摭此以为公寿。公欢然，即席和之，命有孚同赋，得二首。池既成，载赓八韵，通为十阕，以成初意，且以为同声唱和张本。公因题之曰圭塘款乃，是池得佳名矣。然园石亭台，命名纪实，则必待公为记焉买陂塘旋栽杨柳，诗翁急欲知务。平生想像江湖意，几度鸡鸣风雨。凫有渚。直晚景桑榆，才得埋霞屿。先贤好语。道钟鼎山林，神仙宰相，从昔不同趣。西池路。天意而今都许。佳人协律调吕。浮沉愿入鸡豚社，其奈香山佳句。谁我醑。又菊节相催，先约修花谱。犹今视古。有洹水秋声，林卢爽气，壮观我西圃。
邵亨贞	隔浦莲	水槛晚晴 以上四印齐本术词选卷之二	冰纨光映素手。竹簟醒残酒，满院梅风起，疏云薄、斜阳漏。兰棹归去后，诗人瘦。梦绕潇湘柳。屡回首。开帘傍晚，烟中微见青岫。沧浪远兴，为问白鸥知否。十里平湖纵望久。凉透。江莲香度疏牖。
侯善渊	虞美人		洞天一点天光密。莹净如千日。银霞潋滟贯寰瀛。万神攒簇，恍惚旷然明。空中产个胎仙出。绰约风飘逸。撞开天顶上云瑛。宝阙琼楼，玉簿。
刘因	西江月	饮山亭留饮	看竹何须问主，寻村遥认松萝。小车到处是行窝。门外云山属我。张叟腊醅藏久，王家红药开多。相留一醉意如何。老子掀髯曰可。
张翥	鹧鸪天	赠泉南琵琶妓	玉手琵琶半醉中。后容慢复轻拢。青衫司马情偏感，翠袖红莲艺更工。花淡汀，月朦朦，归来无语立东风。汗巾红渍槟榔液，错认窗前唾绣。
王哲	解佩令		害风王三，前时割税。为酒爱、饮中沉醉。往往来来，眼前事、全然不记。与仁人、当街打睡。腋袋头巾，尽皆遗弃。有经文、里面诀秘。深谢明公，发善心，与予拈起。解令、报贤好意。
王惟一	西江月		真火本来无候，休拘日月时年。试思混沌未分前。招甚时年证验。跳出五行外面，丝毫不染尘缘。方知这个妙中玄。一粒宝珠出现。
元好问	踏莎行		微步生尘，残妆晕酒。朱门如海空回首。东风正有去年花，柔条去作谁家柳。细雨春寒，青灯夜久。孤衾未暖还分手。梦中见也不多时，怎生。
宋＊	减字木兰花	宪掾黄君美弄璋，援苏伯侑侍郎	六日，寿席醉赋春空霭霭。儿解飞腾窥五采。我制佳名。异姓他年叙弟兄。我须白早。亦愿儿年如我老。缓步徐行。终到蓬莱最上层。
谭处端	行香子		得得无修。无惑无求。放心闲、无喜无忧。逍遥自在，云水闲游。趣空中玄，玄中妙，妙中幽。落魄婪耽，垢面蓬头。恣陶陶、真乐歌讴。随缘一饱，真个风流。这般来，无无来，有有来由。
王丹桂	洞仙歌	达虎部落游仙观醮毕，众人索	游仙一境，上下川原秀。背负高岗面长溜。看峰排、千刃地占三阳，佳气聚，相接居民淳厚。黄童白叟。信道崇真久。同启哀诚荐枯朽。命簪裳奏，列圣高真，颁惠渥、符下宣恩赦宥。释幽涂、苦爽悉停酸，保见在家家，共沾福?
尹志平	巫山一段云	寄天长道众	山后春将暮，龙阳景渐佳。东园芭榄正开花。随分有生涯。道友坚心长久。相见时时稽首。自然恬淡日和平。物外有余清。
倪瓒	人月圆		伤心莫问前朝事，重上越王台。鹧鸪啼处，东风草绿，残照花开。怅然孤啸，青山故国，乔木苍苔。当时明月，依依素影，何处飞来？
李纯甫	水龙吟	庶齐老学丛谈卷中	几番冷笑三闾，算来枉向江心堕。和光混俗，随机达变，有何不可。清浊从他，醉醒由己，分明识破。待用时即进，舍时便退，虽无福，亦无祸。你试回头觑我。怕不待峥嵘则个。功名半纸，风波千丈，图个甚麽。云栈扬鞭，海涛摇棹，争如闲坐。但尊中有酒，心头无事，葫芦提过。
韩奕	□□□		落花数点悬蛛网。风蹙文如浪。看来也似惜春光，留住残红不肯放。柳烟槐雨连门巷。要做绿阴模样。绿阴终不似花时，这夏景曲儿休唱。
马钰	桃源忆故人	寄谭刘郝三师友	谭凤刘郝云霞友。自在逍遥闲走。兴尽好归陕右。共话无中有。常清常净常无漏。便觉虎龙交媾。个内不神神秀。得饮长生酒。
元好问	鹧鸪天		白白红红小树花。春风满意与铅华。烟霄自属千金马，月旦真成两部蛙。诸葛菜，邵平瓜。白头孤影一长嗟。南园睡足松阴转，无数蜂儿趁晚。
冯尊师	苏武慢		创建灵坛，初修丹灶，保养太和真命。风上虎啸，火起龙腾，燮理要依时令。金木交并，斗觉天关，旋绕涤除心径。睹玄珠一粒、流霞闪烁，送归金鼎。壶中景、造化希夷，玄机要妙，点制魄仙魂圣。元中体用，旨里明真，悟得本来真性。还返无穷，渐入清阳，仙境照盈虚静。这一轮明月，年年蒙蔽，豁然开莹。
姬翼	水龙吟		古今兴废存亡，落花满地香风扫。茫茫苦海，洪波千丈，无穷胶扰。俱在天真，浪游尘境，执迷颠倒。自玄都别后，流离宛转，谁更问，长安道。但念功名未了。聚愁眉、苦萦怀抱。几时会得，三田灵秀，活人芝草。霞彩云英，竹风松月，药炉丹灶。炼深根固蒂，长生久视，永无衰老。
王吉昌	留客住		悟生灭。顿剿断、马颠猿劣。万缘齐放，感得玄黄真诀。归依洗心清净，一向调燮。阴阳功决烈。呼精吸粹，盗虚无、真秀养成愚拙。息分别。气会神交，忘形真悦。聒耳清音，万派无中幽噎。寥阳化成仙域，捧出纯白。风光冰玉洁。神超物外，恣翱翔、坦荡步虚清绝。
尹志平	巫山一段云	催衲袄	昨夜西风紧，今朝秋意深。道人虽则是降心。寒暑亦难禁。衲袄宜教宽大。且要昼披夜盖。一衣犹恐不销任。此外更何寻。
马钰	满庭芳	赠零口通明散人害风魏姑	身为女子，志似男儿。悟来跳出门儿。道上搜寻，恋其美女娇儿。性似孤云野鹤，世尘缘、不惹些儿。真脱洒，便堪称，比个大丈夫儿。认正本来清净，农农字疑误何须，谓认虎儿龙儿。也不整理离坎，姹女婴儿。无为大功成就，产一个、无相人儿。阳纯了，便得与，太上做儿。
陆文圭	满江红	赠歌者	儿女多情，颇自恨、风云气少。春梦里、莺啼燕语，瞥然惊觉。寸寸凌波莲步稳，弯弯拭黛山眉峭。似红云、一朵罩江梅，天然好。舞腰细，歌喉巧。锦茵退，梁尘绕。更盈盈笑靥，樱唇红小。金爱从心里换，玉山偏向怀中倒。奈刘郎、前度看桃花，如今老。
马钰	巫山一段云	赠三一居士	斡运清神境，修完耀洞天。九层台上聚祥烟。端坐碧霞轩。开阐琼林雅宴。赏玩个中深浅。咆哮金虎戏波涛。警动未成鳌。
虞集	苏武慢		山月来时，海风不动，平地玉楼琼宇。桂子飘香，露华如水，自按洞箫如缕。杳杳冥冥，泠泠历历，青鸟解传芳语。太微中、鸾鹤相求，尽是旧时真侣。君听取、列豹重关，鼓雷千吏，天界更多官府。石女簪花，木人劝酒，为我此间聊住。高唱微吟，挥毫万丈，尘世等闲今古。看空山、一色青青，何意断云残雨。
李齐贤	鹧鸪天	过新乐县	宿雨连明半未晴。跨鞍聊复问前程。野田立鹤何山意，驿柳鸣蜩是处声。千古事，百年情。浮云起灭月亏盈。诗成却对青山笑，毕竟功名怎么。
九思	柳梢青	右和盛开	翠苔轻搭。南枝逗暖，乍收渐霎。乱插繁花，快张华宴，绕衣千匝。玉堂无限风流，但只欠、些儿雪压。任选一枝，折归相伴，绣屏花鸭。
王哲	月中仙	自咏	自问王三，你因缘害风，心下何处。怡颜独哂，为死生生死，最分明据。转令神性悟。更慵羡、我夸五裤。愈觉清凉地，皮毛无用，那更忆丝絮。浑身要显之时，这巾衫青白，总是麻布。葫芦贮药，又腋袋经文，拯救人苦。竹携常杖柱，侍自在、逍遥钟吕。道余归去路。烟霞侣。
侯善渊	诉衷情		古今多少利名人。弃命斗争功。英豪尽归何处，都总落沉空。争如我，洞庭中。遣家童。金觥轻泛，醉卧当轩，一枕清风。
程文海	点绛唇	送王荩臣	绿鬓青云，王郎故是乘骢侣。阿龙风度。想在乌衣住。带得春来，又共春归去。江头路。美人何处。官柳吹风絮。
刘秉忠	太常引		青山憔悴锁寒云。站路上，最伤神。破帽鬓沾尘。更谁是、阳关故人。颓波世道，浮云交态，一日一番新。无地觅松筠。看青草、红芳斗春。
张可久	太常引	乐府小云	溶溶一叶不成衣。恰待弄春晖。幽懒意迟迟。只可向、山中自怡。清歌遏玉，娇鬟翠，纤月映蛾眉。来往且孤飞。问行雨、巫咸未知。
谭处端	西江月		作伴修行未是，飘飘物外行持。孤云野鹤任东西。何有些儿碍滞。淡饭寻他两顿，清清净净无为。寂寥潇洒最相宜。别有一般滋味。
王处一	蓦山溪	赠都下门人	都城吾辈，办道休生退。百行勿相违，常体三光不昧。天玄地妙，真慧撮灵明，亲益友，论长生，此理应无赛。太平逸乐，亘古真无坏。一粒化生珠，两道光明作对。人天法界，随处心香，超造化，越娑婆，稳赴。
侯善渊	酹江月		寂虚妙道，混杳冥恍惚，通微清绝。出化先天明象帝，满目流霞光屑。浊质消亡，琅函滋益，宝鼎灵砂结。丹华凝秀，素玄一色澄彻。精盈空，清如秋夜，海桂无圆缺。耀古辉今冲皓，满满玉壶春雪。莹日纯精，贞心幽粹，保益真仙悦。丹书迎诏，上朝三景罗列。
李真人	菩萨蛮	以上李真人述还丹诀十首案宋元间道	夸丹功用将何作。仙人尽号长生药。服人得延年。方知此理玄。至药终须觅。只在坎离侧。向此得真微。天长地久期。
姚燧	菩萨蛮	皇废癸丑春赏花词	两闲日月同悠久。算来无比东君寿。一岁一归来。光风吹九垓。花枝依旧好。只自伤垂老。七十六年人。见花能几春。
张弘范	清平乐	案此下原有喜春来一首，殿前欢一首	穷冬冷落。客思添萧索。浊酒沽来须强酌。要把闲愁推却。时间荣辱何惊。胸中气象休更。且匣风云长剑，天容两鬓青青。
刘志渊	浪淘沙		休执相皆空。徒滞顽空。劳劳不见有中空。空里混成神妙体，空乃不空。此理是真空。物物明空。念无念念不争空。照见缘空成深智，方了圆。
王丹桂	昭君怨	赠女姑萧敬善等 草堂集	奉劝修真仙众。日用全凭实行。乌兔疾如梭。莫蹉跎。遇景勿念心动。坐卧住行安静。只此是功夫。合虚无。
王吉昌	南乡子	坎离气变还元	癸府隐银铅。朱汞神宫袅瑞烟。变化游魂成风动，枢旋。运入黄庭造化权。离去水为乾。坤体无阳厚德全。二气经营仙药就，功圆。出世名标。
王恽	酹江月	为友人寿中丞子初	栖迟林壑，甚雍容、雅量气横寥廓。人道魁然真宰辅，心在朝家黄阁。几卷闲书，一门清乐，不羡千金橐。诸郎楚楚，凤毛辉映麟阁。今岁锦席云凉，菊香添麝，竹树烟霏薄。风爱堂前秋气好，歌里甘棠如昨。十二金钗，百壶清酒，细把红螺酌。年年此日，醉看清鹤。
谢应芳	点绛唇		弧矢休悬，举杯聊适栖迟意。明朝冬至。有酒还沉醉。堪笑神仙，要作长生计。人间世。金鸟西坠。难把长绳系。
李俊明	谒金门	叹梅	频点检。依旧雪肌清减。似恨海东花使滥。不教幺凤探。休笑诗人冷淡。道尽影疏香暗。桃杏中然无藻鉴。承当应不敢。
李孝光	满庭芳		山色蓝，溪光鉴玉，天流转精神。鹤盘松顶，松下坐高人。好个寿星图画，爱花间、流水长春。侬知否，此山老子，元是宰官身。胸蟠书万卷，翰林才调，独次冠巾。是僧中龙象，天上麒麟。送客虎溪三笑，溪头、鸥鹭相亲。香一瓣，祝公眉寿，双碧嶙峋。
元好问	浪淘沙		金翠画屏山。万髻千鬟。桃源楼阁五云间。恨杀芙蓉城下客，不借青鸾。风雨杏花残。芳意都阑。一灯孤影小窗间。绣被熏来香欲尽，只是春。
张翥	水龙吟	郑兰玉赋蜡梅，工甚，予拾其遗意补	玉人栀貌堪怜，晓妆一洗铅华尽。此花应是，菊分颜色，梅分风韵。萼点驼酥，口攒金磬，心凝檀粉。甚女贞染就，仙女绝胜，蜂儿童，鹅儿嫩。说与玉龙莫品，怕宫波、一般流浪。故人堪寄，折枝代取，江南春信。沉水全熏，檗丝密缀，额黄深晕。乍燕姬未识，是花是蜡，笑偎人问。
高道宽	满庭芳		顿悟玄机，渐离尘境，双忘顿渐无为。修真大道，了见本希夷。戒律精持道德，做神仙、方外先知。凭心地，三千功满，八百行无亏。诸公休生退，勤劳谨务，慈俭明白，先人后己，忍让慈悲。割断俗缘最上，遇玄门、加志无移。神明佑，超拨七祖，同赴彩云归。
丘处机	木兰花慢	转轮	叹灵源旷代，本无极，信优游。自朴散形生，销磨混沌，落入行囚。四方宛转，向迷津、大海苦淹留。法界群情扰扰，梦魂千古悠悠。沦流。贩骨如山，知何日，是程头。好锻炼真空，三光慧照万劫云收。终须舍身命，更惜头护面同时休。裂碎中间一点，便超得岸神舟。
王吉昌	烛影摇红	警善恶	大道门开，正当甲子天元数。三清仙院列名科，精选须超度。此出幽人理悟。弃荣华、浮云不顾。凿开圆觉，打破虚空，梯登云路。爱海愚流，乐归觳觥沉诸趣。冥冥深夜昧三光，手足浑无措。缧绁都难诉。恨修迟、迷途失步。相跻真境，动扯清风，何时能遇。
刘秉忠	临江仙		同是天涯流落客，君还先到襄城。云南关险梦犹惊。记曾明月底，高枕远江声。年去年来人渐老，不堪苦事功名。倾开怀抱酒多情。几时同一醉，挥手谢公卿。
谭处端	满庭芳	赠福昌县赵殿试	儒业尊高，文章显贵，算来世路荣奢。苦心劳志，求望步云霞。假使登科攀桂，黄粱梦、空悟咨嗟。无常到，相如老杜，着甚理逃。浮华。须勘破，尘缘摆脱，物外生涯。趣闲闲云水，保炼根芽。得得心清意净，三光秀、凝结丹砂。功成也，三清举过，超上大罗家。
王吉昌	行香子	木金间隔	木性慈仁，体顺融金。混难分、反复浮沉。还元祖性，造化幽深。得木抽金，金去木，罢相侵。精变游魂，湛入禅心。杳冥时、踪迹难寻。无中显有，透古通今。自魄安魂，魂胜魄，鬼神钦。
苗善时	望江南	以上二首苗善时和吕洞宾词，见纯阳	清高士，志道体真仙。养浩虚中吹玉笛，凝神真乐吸琼笙。清净莹心天。离欲海，放倒我人山。玄素采阴魔畜道，娄公邪术执为玄。休效损丹。
王哲	浪淘沙	卖状附口写文	附口做生涯。休写交加。凭他实语莫虚哗。便是於身增福禄，赡己荣家。见似浪淘沙。苦劝深嗟。若还不使到厅衙。两主休和欢又喜，公跨云。
李齐贤	巫山一段云	长湍石壁	插水云根耸，横空黛壁开。鱼龙吹浪转隅隈。百里绿徘徊。日浸玻璃色，花分锦绣堆。画船载酒管弦催。一日绕千回。
侯善渊	糖多令		休恁苦争。人生得几何。奈百年、有似南柯。富贵功名俱遂意，难免死生磨。也。随分养天和。阳生满鼎多。内烹煎、凝结灵波。炼就金丹光透体，混一气，贯娑婆。也。
袁易	西江月		偏是一春憔悴，被人闲赋阳台。扇遮微雨傍墙回。花信馀寒柳外。绣果未成双荔，打鸦摘尽新梅。暗占胡蝶却飞来。睡起斜阳犹在。
元好问	烛影摇红		红叶翻阶，晚风微扇回轻暖。群仙高跨紫云车，来赴蓬莱宴。绣幕围香处远。帘花、时时影转。彩衣嬉戏，玉女回环，绿娇红软。戛玉调丝，音缭绕笙歌院。蟠桃花发正当春，烟媚明霞脸。休飞琼女伴。捧瑶觞、何妨屡劝。百处偕老，五福齐眉，人间稀见。
邵亨贞	阮郎归	次韵南金早秋夜思	暮云隔树起秋阴。晚来凉渐深。清商瑟瑟和微吟。虚堂风露侵。邻烛澹，寺钟沉。青绫怀旧衾。故家风度杳难寻。与谁论素心。
陆文圭	水龙吟	次药房韵 案此下原附史药房作另录	西州玉局飞仙，霓裳曾侍槐龙翠。飞花丽句，雅音犹在，有人庚未。千载峨峰，一江川练，又练清气。叹瀛洲路近，刚风吹断，漫自有，凌霄意。草碧寒窗静里。折琼枝、小栏同倚。新吟婉美，西施态度，慵梳洗。按羽调丝，雪儿薄相，为君心醉。恨高楼暮隔，江城花暗，碧云遥睇。
刘秉忠	江城子	游琼华岛	琼华昔日贺新成。与苍生。乐升平。西望长山，东顾限沧溟。翠辇不来人换生，天上月，自虚盈。树分残照水边明。雨初晴。气还清。醉却兴亡，惟有酒多情。收取晋人腮上泪，千载后，几新亭。
谢应芳	西江月	与邓景文先生干借姜尧章词	十载不歌金缕，秋娘已负青年。朝云飞过画楼前。无复为人留恋。默坐鹧鸪声里，寻思白石词仙。好将花样更流传。重观春风人面。
丘处机	醉蓬莱	九月十八日西虢刘氏醮	乍三清鹤降，万里云收，昊天空翠。玉磬琅琅，动乾坤声锐。尽日修斋，虚堂设醮，庆大仙恩惠。满献霞觥，长歌妙曲，留连师意。二九良辰，菊花开遍，正是重阳，素秋佳气。烂漫香风，健飘丹桂。秀景稀逢，上真难遇，幸一时相际。雁影沉沙，蟾光照夜，醺醺同醉。
张翥	苏武慢	对雪	冻雨跳空，朔云屯地，陡觉夜寒无赖。谁从蕊阙，宴罢群仙，一样佩零珠解。应唤冯夷，起舞回风，搅碎渺茫银海。倚南窗清思，盈襟看尽，整容斜态。君试问、白羽鸣弦，青貂束锦，千骑猎归烟塞。何如倦客，蜡屐枝筇，乘兴竹边梅外。随处堪寻，卖酒人家，春渚水乡挑菜。趁湖山晴晓，吟魂飞上，玉峰瑶界。
尹志平	巫山一段云	龙阳观九日	白酒宽怀抱，黄花喷鼻香。此般真味庆重阳。性月自圆方。山后三秋无别。幽槛几丛开彻。两轩各各芳鲜。雅胜洞中天。
元好问	定风波	邓帅漆水公寿筵辽东大使君在焉大有	白水青田万顷秋。风烟平楚散羊牛。莫放相公黄阁去。留取。笑谈尊俎也风流。华表仙人人不识。今夕。鹿车也到百花洲。好把襄江都酿酒，为寿。寿星光彩动南州三矣。
王恽	满江红	为大丞相史公寿	柱石中朝，还不减、汾阳劝考。人尽道、今年相府，南衙春早。肘后不知金印大，书中渐觉群众疑少。问南枝、消息几多春，调羹了。宝窦暖，香云。睛云霁，西山晓。见一星声入江淮渺。愿神尖、长对寿眉青，
王恽	南乡子		一雪静林皋。冷浮阳气不骄。菜甲榆椒浑不动，寂寥。赚得轻黄上柳条。诗思苦相撩。酒新来顿绝交。连夜客窗寒似水，无。谁约春风。
吴澄	渡江云	揭浩齐送春	名园花正好，娇红?白，百态竟春妆。笑痕添酒晕，丰脸凝脂，谁与试霜。诗朋酒伴，趁此日、流转风光。尽夜游、不妨秉烛，未觉是疏狂。茫茫。一年一度，烂熳离披，似长江去浪。但要教、啼莺语燕，不怨卢郎。问春春道何曾去，任蜂蝶、飞过东墙。君看取，年年潘令河阳。
李俊明	谒金门	慰梅	夸独秀。动把春光泄漏。谁道江南无所有。一枝先入手。须是日将月就。那在风飘雨骤。直待豆秸灰落後。初尝山店酒。
马钰	满庭芳	怀修炼	物物心休，般般事已，进入退己从长。无争上士，柔弱胜刚强。坦荡逍遥度日，处清净、成就圆方。怀修炼，亘初灵物，决要鼎中藏。难忘唯是道，如饥似饭，如渴思浆。似婴儿寻母，专一思量。急救自家性命，调真息、不要忙忙。常细细，绵绵来往，功到赴蓬庄。
李齐贤	巫山一段云	远浦归帆	解缆离淮甸，扬指楚乡。风声飒飒水茫茫。帆席上危樯。断送浮云影，惊回过雁行。江楼红袖倚斜阳。远引客心忙。
王恽	好事近	过南云门	南北两云门，竹圃稻畦如画。罢亚黄云万顷，自长渠飞洒。太行钟秀尽三乡，形胜高下。笑我年来用舍，似田间秧马。
王吉昌	摸鱼儿		养疏慵梦惊俗态，浮云富贵虚矫。高提宝剑霜姿冷，蛮触是非齐剿。猿马夭。世务起、心头绊迷相萦扰。冰襟洞晓。乐净境行藏，善芽茂养，饮水识多少。真氤氲，定海心珠。凛然云外寂悄。离尘瑞孕丹基造，丽神光，晶真了了。破千古昏衢，放彻禅天皎。魂飞杳杳。瓷盘礴清微，游?法界，出露仪表。
王哲	临江仙		吸取西江金浪水，朝朝用此盘缠。循环流转复清泉。肌肤偏莹净。寿算得迁延。北斗自然拘姓籍，南辰生注长年。减财节色是因缘。作为依上帝，弃世做神仙。
许桢	渔家傲		鸿雁翩翩云路杳。芦花如雪迷红蓼。荷叶不禁风雨倒。秋意早。诗怀清似霜天晓。独掩柴扉谁得到。高台日暮宜瞻眺。清致日多尘事少。歌古调。新声移入渔家傲。
张弘范	满江红	襄阳寄顺天友人	奔驿南来，拥貔貅、且江右。良自愧、劣才微渺，圣恩洪厚。万里长江今我有，百年坚壁非他守。看虎牙、飞上万山头，诛群丑。风雨梦，夜静戟门严鼓角，月明莲幕闲诗酒。怕故人、相忆问归期，平蛮后。
王哲	黄莺儿		堪嗟浮世如何度。酒色缠绵财气。沈埋人人，都缘四般留住。因上上起荣华，节节生迷误。总夸伶俐惺惺，各斗机关，皆结贪妒。今古。几个便回头，肯与神为主。任众猿马，每每调和，无由得知宗祖。唯转转入枯崖，越越投深土。大限直待临头，难免三涂苦。
王处一	苏幕遮	示李梁张三人	李张梁，听少告。休恁踌躇，纵得心颠倒。每恨玉阳无答报。似此修行，何日归蓬岛。大唐僧，九度老。万种难辛，一志终须到。东进佛经弘释教。相契如来，证果真常道。
马钰	木兰花令	和师韵	诸公日日闲团聚。饭罢时时眼厮觑。专专惟望马风言，怎敢玄玄轻泄露。常常只把气神护。谨谨调和龙虎步。徐徐炼就九还丹，个个成仙云外。
张可久	太常引	黄山西楼	黄岩秋色雨频频。楼上着闲身。凉意逼羊裙。更添得、砧声耳根。寒香吹桂，暗苞绽橘，红日晓窗温。客至莫论文。只坐守、方山看云。
张翥	沁园春	次韵李元之厅董氏双弦	谁唤娇娆，斜插双弦，华筵乍开。爱玉纤轻轧，半笼翠袖，歌喉缓引，暗点鸳鞋。胡部新声，乐工巧制，写出龙沙马上哀。哀何似，似离鸾惊起，白雀飞来。丁宁击节金钗。要细听、春风且慢催。正宫商分犯，拽归双调，伊州入破，遍三台。画扇香收，罗巾汗湿，愁是云兜醉后回。花闲客，任鸾绡缠髻，更尽余杯。
元好问	摸鱼儿	泰和中，大名民家小儿女，有以私情	问莲根、有丝多少，莲心知为谁苦。双花脉脉娇相向，只是旧家儿女。天已许。甚不教、白头生死鸳鸯浦。夕阳无语。算谢客烟中，湘妃江上，未是断肠处。香奁梦，好在灵芝瑞露。人间俯仰今古。海枯石烂情缘在，幽恨不埋黄土。相思树。流年度、无端又被西风误。舟少住。怕载酒重来，红衣半落，狼藉卧风雨。
王哲	南乡子	於公索幻化	幻化色身绕。电脚余光水面泡。忽有忽无速甚，如飚。过隙白驹旋旋飘。何不悟虚嚣。早早回头养玉苗。苗上金丹光泼泼。彰昭。透过云衢。
李俊明	清平乐	戏赠	城南归路，信马随车去。家在白云楼下住。帘幕沈庭户。不论天上人间。到头此债须还。一枕行云梦觉。小楼却似巫山。
元好问	点绛唇		冰雪神人，岁寒时节争初诞。照溪梅绽。秀岭孤松远。香雾氤氲，不放重帘卷。歌声缓。酒杯深劝。此会年年见。
李俊明	点绛唇	王怀州寿日戊戌十月一日	横将军，是他马上男儿事。河山表里。养就英雄气。衣锦归来，占尽人间贵。功名遂。神仙平地。学取留侯计。
邵亨贞	西江月	酒兰，与南金徜徉屯巷，各信意小述	故旧今成二老，欢游长记当时。山中吟屐梦中诗。多少晋人风致。但得诸郎俊拨，不嫌我辈衰迟。残年饱饭话心期。如此差强人意。
丘处机	水龙吟	西阁	凤鸣南邑清佳，大仙降迹行鸾地。琳宫宝，星坛月馆，槐阴竹翠。烟盖云幢，影摇寒殿，往来呈瑞。向虚亭东望，平川似锦，洪波泛。渺天际。山秀水甜人义。遍坊村、各生和气。我来不忍，轻归刘蒋，天心地肺。须待他时，暗淘真秀，育成丹桂。去长安路上，眠冰卧日，作终身异。
吴镇	渔父		极浦遥看两岸斜。碧波微影弄晴霞。孤舟小，去无涯。那个汀洲不是。
长筌子	倾杯		物外回观，爱河滚滚，空劳攘、为何因故。恋惜妻男，竞争名利，念念随他，蒙昧真如。掀天富贵，倾城娇艳，总归何处。叹浮生下梢，终久尽成虚。伤嗟是非今古。百年欢宴，大都几许。梦想南柯，命遭北府，尚自贪婪，不寻归路。轮回贩骨，身伴狐狸，几番荒芜。谩赢得往来，欲浪。
许有壬	鹊桥仙	宴胡安常侍御家	清香华屋，黄葵红叶。正是新凉时节。文园多病不胜杯，孤负杀、一庭秋色。珍肴纷错，玉醅芳烈。醉倒江湖狂客。凉天佳月即中秋，更有个。
李齐贤	菩萨蛮	舟次青神	长江日落烟波绿。移舟渐近青山曲。隔竹一灯明。随风百丈轻。夜深篷底宿。暗浪鸣琴筑。梦与白鸥盟。朝来莫漫惊。
刘志渊	江梅引	赠刘会首	粒食衣苦贪求。锁眉头。利名搜。酷恋埏埴，为器弄风流。谩到宝山甘空手，只坐守，这轮回，未肯休。不如返照一身修。马猿收。汞留。火丹炉，按候谨添抽。炼就一真圆明宝，射宇宙，莹无疵，价莫酬。
王恽	满江红	德元来辞，求赠言为荣，且及河防利	，用殷卿严韵，聊助行色，兼简德裕彦隆二良直冠剑梁园，又去作、庞眉书客。休自叹、功名几许，一家风雪。春色似嫌莺燕老，秋霜历试松筠节。爱赵生、游刃簿书闲，昆刀铁。都会地，繁华歇。形胜在，犹堪说。更诸君表里，玉辉冰洁。水陆若论都漕计，夷门忍使黄流坼。好相须、着力障狂澜，休伤别。
王哲	双雁儿	自述	意马心猿休放劣。害风姓、王名。一从心破做颠厥。恐怕消、些旧业。真性真灵有何说。恰似晓风残月。杨柳崖头是清彻。我咱瓷情攀折。
王处一	蓦山溪	示门人	出离苦海，须要明修炼。渐渐灭尘情，默默神功斡旋。虚无造化，丹鼎紫芝香，金花结，玉泉流，全体神光满。千灾不染，万病都消散。七窍总冲和，八脉飞升内院。九宫十地，六贼杳无形，三光显，二童传，一性。
魏初	沁园春	次张可与郎中韵，可与郎中与晋卿德	三子追随，文笔峥嵘，相如上林。正遥山雨过，岚光涌翠，平湖风起，天气行金。老我何堪，颓然于上，得共停舟赏此音。高歌罢，似千山月冷，万壑龙吟。玻璃莫厌杯深。尽尘土、机关苦用心。对湖山如此，安能不醉，交亲知己，何处重寻。慷慨中流，阑干拍遍，离合悲欢一古今。明朝去，向滕王阁上，暮雨孤斟。
王哲	卜算子		卜算词中算。卦象分爻象。海岛专寻知友来，堪把扶风唤。莫怪频磨难。只要分明灿。决定坚心没恼愁，永结长生伴。
王处一	满庭芳	黄县久旱，请作黄?醮，得饱雨作二	暂别东牟，西游登郡。万灵遥列金乡。无穷仙眷，空外总呈祥。休道蓬莱路远，诸真圣、都会芝阳。星坛下，凉天静夜，云宴礼虚皇。十方同法会，丹诚对圣，出罪行香。度九幽离苦，悉睹三光。见在俱蒙福?，沾甘露、同免灾殃。逍遥乐，圆坛罢散，齐唱满庭芳。
王容溪	如梦令	朱存理铁网珊瑚卷四	林下一溪春水。林上数峰岚翠。中有隐居人，茅屋数间而已。无事。无事。石上坐看云起。
高永	大江东去	滕王阁 元草堂诗馀卷上	闲登高阁，叹兴亡满目，风烟尘土。画栋珠帘当日事，不见朝云暮雨。秋水长天，落霞孤鹜，千载名如故。长空淡澹，去鸿嘹唳谁数。遥忆才子当年，如椽健笔，坐上题佳句。物换星移知几度，遗恨西山南浦。往事悠悠，昔人安在，何处寻歌舞。长江东注，为谁流尽今古。
王哲	瑞鹧鸪		黄麦秀变随秋。内烧身日日忧。被儿孙长与便，遭妻女每添愁。中戚戚多般属。内孜孜少得休。弃金花如觉悟，今专劝早回头。
元好问	摸鱼儿	正月二十七日，予与希颜陪冯内翰丈	雷事，见天封题名，即此地也。既归，宿於近潭田舍翁家。是夜雷雨大作，望潭中火光烛天。明日，旁近言龙起大槐中。父老云，正月龙起，前此未见也。龙潭寺南尊，冯丈所名笑青山、不解留客，林丘夜半掀举。萧萧暮景千山雪，银箭忽传飞雨。还记否。又恐似、龙潭垂钓风雷怒。山人良苦。料只为三年，长安道上，来与浣尘土。清阴渡。渺渺风烟杖屦。名山元有佳处。山僧乞去声我溪南地，十里瘦藤高树。私自语。更须问、尊此日谁宾主。朝来暮去。要山鸟山花，前歌後舞，从我醉乡路。
王哲	玉蝴蝶		捉住玉山赤凤，神舟同泛，激浪漂浮。便使鸟龟，开口显出嘉谟。吸洪涛、枯干北海，吐世波、浇溉西湖。自舒敷。水纹花面，皆是金铺。光珠。盈盈照耀，恰如明月，晃晃方隅。普遍腾辉，尽成霞彩覆环纡。见圆珠。深深渐现，结宝丹、空处超。得琼途。磊罗天上，永永惺苏。
马钰	满庭芳	傀儡谕	养赡浑家，贪求活路，身如傀儡当场。被他名利，把戏引来忙。牵惹千头万绪，使作得、举指猖狂。夸体段，摇头弄影，驰骋好容光。遇师亲说破，行尸模样，走骨趋跄。乞悬丝相似，莫有无常。急认壶中云水，叩玄关、麻麦馨香。龙蟠虎，汞铅烹炼，丹结做蓬郎。
刘秉忠	朝中措	赋赠章仲一	衣冠零落暮春花。飘卷满天涯。好把中原麟凤，网来祥瑞皇家。白云丹嶂，青泉绿树，几换年华。认取随时达节，莫教系定匏瓜。
王＊	西江月		离位翻为姹女，坎宫却是婴儿。自因两个隔东西。始用黄婆通意。每遇阳生冬至，方能夫唱妻随。一时齐会赴瑶池。共饮刀圭欢戏。
刘敏中	水龙吟	同张大经御史赋牡丹	春风一尺红云，粉蕤金粟重重起。天香国色，宜教占断，人间富贵。最喜风流，妆台卯酒，欲醒还醉。算年年岁岁，花开依旧，问当日、人何似。休说花开花谢，怕伤它、老来情味。依稀病眼，故应犹识，旧家姚魏。无语相看，一杯独酌，幽怀如水。料多情、笑我苍颜白发，向风尘底。
王吉昌	武陵春		一气始方离混沌，八卦九宫期。罗络壶中媾坎离。消息浩充肌。斡转璇玑神寂定，龙虎甲庚颐。性普三宫造化奇。默默入希夷。
王哲	卜算子		一匹好骅骝，精彩浑如画。却被银鞍缚了身，著绊马。怎得逍遥也。不若骋颠狂，掣断无挂。摆尾摇头厩枥违，做野马。自在游冶。
张翥	摸鱼儿	临川春游，连日病酒，赋此止之	过花朝、淡烟轻雨，东风还又春社。客怀不断还家梦，只泥酒杯陶写。孤馆夜。甚浓醉、无人知道归来也。兰灯半。任赋就鱼笺，弦抛玉轸，谁念倦司马。长安市，几度携尊命驾。空惊游兴衰谢。醉乡天地无今古，争得一襟萧洒。春纵冶。便不饮、从教团雪揉花打。觥筹已罢。笑蜾嬴螟蛉，吾今真止，为报独醒者。
李俊明	南乡子	锦堂碧落寿席	爽气逼人寒。相对溪堂雪後山。赖有忘年林下友，盘桓。都把功名付等闲。尽到好休官。况在黄柑紫蟹间。天意不随人事改，平安。愁莫能侵。
王蒙	忆秦娥	南方怀古 珊瑚水难卷七	花如雪。东风夜扫苏堤月。苏堤月。香销南国，几回圆缺。钱唐江上潮声歇。江边杨柳谁攀折。谁攀折。西陵渡口，古今离别。
王吉昌	南乡子		萍梗涉天隅。遣累刳情物物无。漱石枕流甜养浩，勤劬。拈弄龟蛇入玉炉。黑水产金珠。曲岸红霜润点酥。体寸丸丹品妙，无虞。驰骤神通。
元好问	青玉案		虾须帘上铜钩小。玳瑁，轻寒绕。红叶微香侵语笑。金钗珠履，凤箫鼓，疑是蓬莱岛。萱堂日日春生貌。嫩绿依然鬓边好。赋修龄应不少。年年长见，萱堂宴，楼外青袍草。
白朴	摸鱼子	七夕用严柔济韵	问双星、有情几许。消磨不尽今古。年年此夕风流会，香暖月窗云户。听笑语。知几处。彩楼瓜果祈牛女。蛛丝暗度。似抛掷金梭，萦回锦字，织就旧时句。愁云暮。漠漠苍烟挂树。人间心更谁诉。擘钗分钿蓬山远，一样绛河银浦。鸟鹊渡。离别苦。啼妆酒尽新秋雨。云屏且驻。算犹胜?娥，仓皇奔月，只有去时路。
宋＊	人月圆	中秋小酌	红螺香滟金茎露，清兴溢璇霄。玉盘光冷，云鬓雾湿，丹阙烟销。此夜，明年明月，何似今宵。西风唤我，瑶阶折桂，绮槛吹箫。
马钰	满庭芳	赠醴泉吴郎中	黄金满屋，白玉盈房。儿孙罗列成行。饶你般般遂意，难免无常。要脱轮回生灭，除非是、云水溪傍。常清净，也不须礼念，只心香。仿效风仙了道，继史公归逝，豁豁洋洋。两个神仙，尽是与你同乡。即非远年传说，是迩来、亲见嘉祥。但放下，便管教云步蓬庄。
白朴	清平乐	同施景悦赌双陆不胜，戏作。	闲寻博奕。饱饭消长日。自笑家储无石。百万都教一掷。平生酒圣诗豪。韦娘局上相嘲。今日风流磨折，翠裘输与袍。
王吉昌	武陵春		水火互交南北位，金木换西东。胎结源流帝旺宫。消息造真功。一马骤归三岛外，九曲六牛通。酝就玄珠透体红。轻健混冲融。
赵孟＊	水调歌头	和张大经赋盆荷	江湖渺何许，归兴浩无边。忽闻数声水调，令我意悠然。莫笑盆池咫尺，移得风烟万顷，来傍小窗前。稀疏淡红翠，特地向人妍。华峰头，花十丈，藕如船。那知此中佳趣，别是小壶天。倒挽碧筒酾酒，醉卧绿云深处，云影自田田。梦中呼一叶，散发看书眠。
谭处端	忆王孙		从初得得便风流。降伏龟蛇住定州。千日丹成永永收。好因由。自在。
王哲	捣练子		三丹宝。难分剖。昏昏默默怎生保。哩，哩。在虚空，长怀抱。绯衫里子新乌帽。哩，哩。
曹伯启	鹊桥仙	用吕正学所赠韵	昔居清署。今为编户。要仿古人襟度。尽收风月伴残年，更岂望、当途垂顾。江干徐步。林皋归路。不受营营相污。闲来渐觉日舒长，似挽得。
元好问	清平乐	忆镇阳	悲欢聚。世事天谁管。梳去梳来双鬓短。镜里看看雪满。燕南十月霜寒。孤身去住都难。何日西窗灯火，眼前儿女团栾。
元好问	青玉案	代赠钦叔所亲乐府郓生	萝坊里青骢驻。爱鹦鹉、垂帘语。一捻娇春能几许。寒梅欲动，小桃初放，恰是关心处。西城流水东城雨。绿叶成阴惯相误。只恐韶华容易去。一声金缕，一卮芳酒，且为花枝住。
刘志渊	行香子	问修行门户	道体平平。瞽者难行。觅边徼、执法功精。贪游异路，昧却前程。启诸人，高着眼，认无生。湛湛澄澄，酝酿惺惺。启天门、地户牢扃。阳升邃路，高越神京。过层楼，归空土，结丹成。
马需庵	水龙吟		元龙豪气消磨，鬓毛衰飒成何事。九衢乌帽，黄尘几色，花前沉醉。落落情怀，悠悠岁月，欲归无地。三年太晏，朝还夕去，笑坐客、青毡弊。一线微官束缚，似秋菊落英无味。暮凉风景，片帆烟雨，长河千里。今日南来，倚楼王粲，不堪憔悴。问荆州早晚，定垂青顾，写平生滞。
侯善渊	南柯子		太上玄元祖，生居浩劫先。首初传教五千言。演正无疑，谁晓此幽玄。尽吃迷心药，谁餐续命丹。邪门曲教自缠绵。死堕阴囚，永劫镇黄泉。
许有壬	摸鱼子	登洞庭湖连天楼，和刘光远韵	问楼头几多烟景，长风千里吹送。洞庭岛屿留残雪，依约玉龙飞动。天故综。要老子南来，添得诗囊重。遥山翠耸。更淡淡斜阳，萧萧落木，感慨古今共。人间世，何处祥麟威凤。繁华一枕春梦。江湖无限闲风月，待我往来吟弄。君莫痛。看起舞纷纷，踏破中宵瓮。深杯自捧。便唤起湘累，汩罗江上，沉醉是奇供。
魏初	南乡子	赠友人	一别五云城。惭愧朝阳有凤鸣。奔走几年成潦倒，堪惊。底事能传万古名。犹记少年行。可惯清樽独自倾。昨日东冈欢笑处，谁醒。吸尽人间。
赵雍	江城子		五陵衣马恣轻肥。竞新奇。亦何为。混处贤愚，谁与辨雄雌。任尔刺天何足道，终不肯、羡群飞。燕山花落暮春时。杜鹃啼。劝谁归。耿耿孤忠，惟有此心知。天赋我才还有用，应不至，负心期。
赵福元	减字木兰花		吮煤弄笔。草圣寰中君第一。电脚摇光。骤雨旋风声满堂。豪厘巧辨。唤起羲之当北面。醉眼摩娑。错认书颠作酒颠。
赵雍	南乡子		别久渐生愁。知为音书苦未收。此际多情应盼我，凝眸。带得啼痕上小楼。举止忒风流。只在城南绿水头。咫尺蓝桥重欲见，无由。两地相思。
王哲	红芍药		唯会做惺惺，便能夸可可。净清消息见得那。正好孤眠卧。这子午，致使运转精神，宝瓶宫、肯教放过。堤防取、玉户开时，把金关紧锁。把金关紧锁。永不遇淫风，也非遭业火。六道轮回总。自在逍遥个。上下尽是，白气冲盈、一粒丹、结成金颗。空中早、仙乐来迎，感天花遍妥。感天花遍妥。
许有壬	如梦令		老子风神清洒。好句自然传写。立雪赋梅花，更折绿条成把。闲雅。闲雅。莫道吉人辞寡。
张雨	水龙吟	代玄览和东泉学士自寿之作 案此	古来宰相神仙，有谁得似东泉老。今朝佳宴，杨枝解唱，花枝解笑。钟鼎山林，同时行辈，故人应少。问功成身退，何须更学，鸱夷子，烟波渺。我自深衣独乐，尽从渠、黄尘乌帽。后来官职清高，一品还他三少。不须十载光阴，渭水相逢，又入非熊梦了。到恁时、拂袖逍遥，胜戏十洲。
刘因	鹊桥仙	喜雨	纥干生处。几时飞去。欲去被天留住。野人得饱更无求，看满意、一犁春雨。田家作苦。浊醪酿黍。准备岁时歌舞。不妨分我一豚蹄，更试听。
王哲	苏幕遮	荷叶杯 此词疑有误	认得之，时休送。碧宕深洞。玛瑙耀光希。龙蟠虎绕玫花垂。西江水上，来往见鸟飞。直待青童交位。恁时休去，顶戴翠华冠。浑身锦绣那人谩。方知此处，有个永相随。
虞集	法驾导引		千岁事，何许觅松乔。急雨轻雷开道路，星河北斗转。相对话渔。
王哲	瑞鹧鸪		冬季裁量十四郎。百端瘁早粘床。五藏受寒内结积，三焦发热外生疮。一息不来四假。儿孙掇出卧丘荒。七魄有缘归地府。三魂无分上天。
李俊明	感皇恩	李子＊寿日戊甲年甲乙科第	甲乙占科名，同根仙李。富贵南柯梦相似。天涯双佳，惭愧广寒宫里。匆匆归去，觅佳山水。休话升沈，休形愠喜。且论南华养生理。问君甲子，少我行年一纪。须知乡党，礼莫如齿。
许有壬	木兰花慢	次韵薛寿夫见寄	笑予生多癖，非酒病，即书囚。任世态翻腾，亥讹成豕，沉变为尤。中条有亭无羔，论三休吾更早宜休。方外青山故在，镜中白发新收。天风锵佩下琼楼。心事付东流。向一壑云深，三年梦熟，八表神游。渊明苦无多语，只高标千古邈难俦。老子新衔自署，醉乡谈笑封侯。
张翥	玉漏迟	春日有怀	病怀因酒恼。依稀梦里，吴娃娇小。金缕歌残，人去月斜云杳。怕见栖香燕晚，又怕听、啼花莺晓。庭院悄。生衣欲试，风寒犹峭。窈窕青粉墙低，送影遇秋千，蓦然间笑。半朵棠梨，微露凤钗红袅。近日琴心倦写，更远信、西沉青鸟。虚负了。花月一春多少。
盍志学	小桃红		杏花开后不曾晴，败尽游人兴。红雪飞来满芳径。问春莺，春莺无语风方定。小蛮有情，夜凉人静，唱彻醉翁亭。
元好问	满江红	郝仲纯使君守坊州，枉道过予於登封	往山中，仲纯留兵骑见候，且约别於洛阳。明日大雨三日，辕辙不可行，行此寄之。使君以贵胄起家，风流有文词，仕至凤翔治中南山安抚使，先保陕州有功，故篇中及之画戟清香，谁得似、韦郎诗笔。还又见、从容车骑，待州西北。竹马儿童应有语，使君姓字人人识。是往时、曾护国西门，金汤壁。千日醉，三更席。事已去，寻无迹。对暮凉灯火怅然如失。万里功名知未免，中年离别万堪惜。恨洛阳、风雨暗旌旗，空相忆。
白朴	木兰花慢	题阙	快人生行乐，卷江海、人瑶觞。对满眼韶华，东城南陌，日日寻芳。吟鞭缓随骄马，?春风、指点杏花墙。时听鸾啼宛转，几回蝶梦悠扬。行云早晚上巫阳。蓦地恼愁肠。待玉镜台边，银灯影里，细看浓妆。风情自怜韩寿，恨无缘、得佩贾充香。说兴殷勤青鸟，暂时相见何妨。
王恽	好事近	尝点东坡桔乐汤作	石鼎松风，茗饮老来多怯。唤起雪堂清兴，鹧斑金屑。橘中有乐胜商山，香味不容说。觉我胸中磊，被春江澄彻。
谭处端	连理枝		浮世愚疾辈。一向贪名利。爱海恩山，构系镇迷，酒色财气。算荣华富贵电中光，好回心改悔。早早寻出离。默默搜玄秘。寂淡贫闲，随缘度日，道人活计。守无为清净行功周，赴瑶池宴会。
谢应芳	一翦梅	三首寓意寄故人	昆冈火烈去年时，玉也灰飞。石也灰飞。鹤长凫短总休提。善有天知。恶有天知。今年快活保妻儿。歌也相宜。舞也相宜。挥金如土醉如泥。休负佳期。莫负佳期。
王吉昌	减字木兰花	右初六晶日离配坎	己从戊室。药味烹煎成玉质。六返金光。烈焰辉辉满洞房。内全养浩。壮观酡颜能永保。体透金香。捧出阳魂乐道场。
王哲	迎仙客		这曲破。先入破。迎仙客处休言破。勘得破。识得破。看看把我，肚皮都鳖破。会做麽。是恁麽。柰何子午贪眠麽。说甚麽。道甚麽。自家暗里，独自行持麽。
王＊	西江月		静里含光默默，玄中调息绵绵。真空洞彻量无边。亲见本来身面。虽是虚灵不昧，也须添汞抽铅。常加水火鼎炉煎。便有神光发现。
王哲	贺圣朝		仲冬佳节，灵童来报，阳气初升。黄芽齐吐，玉浆浇溉，荣布层层。甲方琼秀，庚方金彩，相间星能。把明珠祥艳，瑞光迎在，云外腾腾。
尹志平	巫山一段云	劝世	道显清虚妙，释明智慧深。仲尼仁义古通今。三圣一般心。不认忘名默悟。只解分门别户。一朝合眼见前程。悔恨不圆成。
马钰	西江月	赠党先生	心坐胜如打坐，心灰自没心猿。形如槁木自安然。物外般般怎染。养气勿劳呼吸，颐神全在抽添。云房深处永绵绵。产个胎仙出现。
马钰	满庭芳	赠张小仙	松峰之下，闲饮刀圭。荐杯火枣交梨。抚动心琴，鸾鹤上下争飞。虎龙一齐哮吼，便唬回、六贼三尸。阴魔散，觉天清地静，日月辉辉。斡运金光玉艳，聚祥烟瑞气，结正婴儿。体挂仙裳，足履霞彩云霓。口称不生不灭，指蓬瀛、路上堪归。遮些个，道家活计，说与人知。
高道宽	苏幕遮		聚三华，合四象。一气流通，上下频升降。飞入泥丸光百丈。岁久年深，炼成琉璃帐。证先天，朝无上。当位中庸，三五三十棒。打就不来亦不往。这个家风，端的无虚妄。
刘敏中	木兰花慢	代人作	渺云间天淡，离别意、一消魂。忆金缕珠喉，冰弦玉笋，明月幽人。风流旧家心事，指南山、松柏托殷勤。烟草夕阳别浦，梨花暮雨重门。浪凭归梦觅行云。肠断几黄昏。甚百种凄凉，一般寂寞，两地平分。多情料应有语，道卿卿、不惜锁窗春。为谢倩桃风柳，不禁鞍马红尘。
张之翰	唐多令	和刘改之	何处是沧洲。寒波不尽流。恰登舟、便过城楼。一片锦云三万顷，常记得、藕花秋。渔父雪蒙头。此情知道否。说生来、不识闲愁。青笠绿蓑烟雨里，吾与汝、可同游。
丘处机	水龙吟	夜晴	夜晴寥廓初寒，淡天莹彻琉璃翠。无阴树下，长安楼上，月明风细。百祸潜销，万家同赏，一般清味。见金星朗朗，银河耿耿，交光灿，满天地。流转碧空如水。任纵横、略无凝滞。冲山拍海，倾光腾秀，绵绵吐瑞。达了从兹，宝瓶坚固，玉浆时泥。把衷情欲诉，何人会得，且陶陶醉。
尹志平	减字木兰花		同尘混世。谁解忘言无酒醉。混世同尘。落魄逍遥甘分贫。灵源不昧。剩积无涯真宝贝。不昧灵源。一气清成要上天。
马钰	满庭芳		心狂意乱歌迷酒惑。损伤三魂七魄。不顾危亡，一向贪恋财色。追陪花朋酒友，便联镳、夸玉勒。宴赏处，向笙歌丛里，卖弄俊格。纵有石崇富贵，这朱颜绿鬓，怎生留得。止是行尸走骨，呆老九伯。时间荣华虽好，奈无常之事怎测。如省觉，做修持，非凡宾客。
许有壬	念奴娇	中都送韩岩夫归大都	南鸿过尽，正龙沙岁晚，严凝时节。朔吹翻空沙石走，一夜坤维冻裂。宇宙茫茫，山川杳杳，千里飞阴雪。停骖回顾，壮心未信如铁。京国十月先春，杏桃无数，破暖应开彻。此去佳游知不负，醉里雕鞍南陌。粪火炉边，简书丛里，肯念飘零客。故人欲问，此情正待君说。
刘志渊	水龙吟		名高三昧丹青匠。貌出玄元古样。明金绘素，堂堂殊胜，本来真状。宝殿严供养。摄诸方、群魔胆丧。露说经消息，真风郁郁，感人人，总归向。外肃威仪瞻仰。内须明、物离心上。这些儿妙用，无为无作，无中有相。变机无障。纳十方、廓开玄量。契太空一点，虚无活计，壮神通藏。
洪希文	念奴娇	冬月	月华似水，正同云天气，流光如烁。冷气射入寒瘁竦，走下深帘重幕。十二琼楼，三千玉斧，手冻恁谁断。乘鸾女子，为伊再三惊愕。回顾玉露凄清，恐非人世，怎敢轻谐谑。上界神仙官府足，肝胆骤然倾落。冻合关河，光摇牛斗，飞起横江鹤。平明起视，雪封枝上梅萼。
沈禧	浣溪沙	美潭渔集	罢钓收纶日向西。美潭深处聚幽栖。东船西舫往来齐。旋斫锦鳞沽白酒，还烹紫蟹杀黄鸡。杯盘狼藉聚嬉嬉。
魏初	定风波		长日心边一事无。放痴儿女走相扶。不道荦衣缘底事。笑指。杖藜门外看平湖。好借西邻霜羽鹤。更著。青松和月两三株。一片春风千古意。倩取。龙眠作个寿星图。
王丹桂	诉衷情	九日	重阳嘉节兴尤深。胜赏一登临。天阔水清山秀，霜叶坠疏林。增雅趣，助微吟。息尘襟。壶觞满泛，清韵重弹，谁是知音。
刘处玄	上平西		到仙园，松筠翠，牡丹红。乐清欢、几个人同。且忘世梦，转头万事一场空。月圆月缺如忧喜，悟爱心慵。真闲好，得闲趣，通闲妙，觉闲通。运卦爻、识祖明宗。许君庞氏，了然先到碧霄中。诸公依此崇真道，蓬。
谭处端	沁园春		虚幻浮华，百岁光阴，叹一刹那。谩区区碌碌，争名利纵，荣华富贵，贪得如何。蜃气楼台，虹桥碧落，些子时光长久麽。闻强健，出熬熬苦海，速上高波。聪明切勿蹉跎。算世事皆空身莫过。认元初本有，无穷宝染，尘埃蒙昧，慢慢揩摩。保养灵根，频频浇灌，水间金花结玉柯。超生灭，这本来一点，无少无多。
王恽	望海潮	为子初总管寿	桐乡遗爱，于门阴积，充闾气自葱葱。霜华对菊，橙金泛?，秋香吹满帘栊。人物汉元龙。喜升堂一拜，今几相同。洗尽金貂，贵气黄卷贮深功。见君雅量雍容。信男儿到此，方是豪雄。林下夫人，膝前文度，摩挲湖玉双峰。福寿尽无穷。看一家乐事，五县提封。彩袖歌钟。年年长醉玳。
杨果	摸鱼儿	同遗山赋雁丘 花草粹编卷十二	怅年年。雁飞汾水，秋风依旧兰渚。纲罗惊破双栖梦，孤影乱翻波素。还碎羽。原作醉兴，从词综改算古往今来，只有相思苦。朝朝暮暮。想塞北风沙，江南烟月，争忍自来去。埋恨处。依约并门路。一丘寂寞寒雨。世间多少风流事，天也有心相妒。休说与。还却怕、有情多被无情误。一杯会举。待细读悲歌，满倾清泪，为尔酹黄土。
姬翼	玉蝴蝶		扰扰梦中身世，白驹过隙，多少时光。使尽机关方寸，不暂清凉。蓄奸邪、更移鹿马，执迷网、颠倒玄黄。最堪伤。死生汩没，苦海茫茫。难忘。恩绳爱索，火坑尘网。利锁名缰。一向贪饕，不知青鬓染秋霜。覆焦隍、空争骇鹿，多岐路、谩逐亡羊。自徊徨。白云深处，一炷心香。
元好问	鹧鸪天		八茧吴蚕剩欲眠。东西荷叶两相怜。一江春水何年尽，万古清光此夜圆。花烂锦，柳烘烟。韶华满意与欢缘。不应寂寞求凰意，长对秋风泣断。
许有壬	鹊桥仙	赠可行弟	花香满院，花阴满地。夜静月明风细。南坡一室小如舟，都敛尽、山林清致。竹帘半卷，柴门不闭。好个暮春天气。长安多少晓鸡声，管不到。
马钰	巫山一段云		炉养长生药，园开不谢花。充饥旋旋采灵芽。消渴饮流霞。闲看玉蟾光灼。忽见金鳌踊跃。两般游戏上青莲。凤历怎排年。
许有壬	水龙吟	予一病五十日始俞，因自点检，目视	。手可挥翰，足可步园，腹可容酒，齿可啮肉，耳可听歌，体禀素弱，今六十有七，而得所谓六可者，私自喜幸，戏成此曲。子之所慎疾也，乃深几年三到三台，往年不似今年好。故人云集，远山屏列，蔚蓝清晓。赵舞燕歌，一时奇绝，百壶倾倒。对山川如昔，风烟不减，但人比、当时老。放眼秋容无际，碧澄澄、雁天霜早。曹瞒事业，悠悠斜日，茫茫衰草。为问漳流，古来豪杰，浪淘多少。有建安遗瓦，张吾笔阵，把奸雄扫。
刘因	太常引		临流相唤百东坡。君试舞，我当歌。不乐欲如何。看白发、今年渐多。青天白日，斜风细雨，尽付一渔蓑。天地作行窝。把万物、都名太和。
张伯淳	木兰花慢	寿陈介轩	问家传旧物，有清节，与高风。任野色充庭，俗尘扫迹，谈笑从容。生涯但随分足，比孟尝、襟度只差穷。曾是贞元朝士，本来湖海元龙。旦评。推分许轩翁。万一词同。喜渐近稀年，从教发白，目炯双瞳。蟾钩又还乍吐，对荷香、莫放酒尊空。砌下芝兰竟爽，年年家庆图中。
张雨	如梦令	山中逃热三首	湖外残钟未了。过岭樵夫恁早。犬吠又人行，推枕北窗清晓。清晓。清晓。劳动数声啼鸟。
李道纯	西江月	赠潘道人	真土真铅真汞，元神元气元清。三元合一药方成。个是全真上品。动静虚灵不昧，成全实相圆明。形神俱妙乐无生。真谒虚皇绝境。
姬翼	木兰花慢		眩鸟飞兔走，竞出没，疾如梭。更影戏浮生，绳提幻化，弄教唆。吹嘘往来变态，闹纷纷、平地起风波。止是蝇头蜗角，古今翻搅如魔。蹉跎。勘破惊回，尘梦冷，笑呵呵。悟本有元初，灵明好在，无少无多。收藏更休点污，对野云、溪水唱山歌。月下无人独步，杖桃雨笠烟蓑。
邵亨贞	恋绣衾	曹幼文以庚午岁，太初老禅、洎云西	求予追和。屈指三十余年，三老仙去久矣，今昔之感，不能己于言也。时重逢元夜心暗惊。忆当年、诸老放晴。对芳景、张灯火，画堂深、箫鼓到明。乌衣巷口东风在，甚而今、春草乱生。试点检、繁华梦，有梅花之一三十九首。
刘敏中	木兰花慢	寿大智先生	忆长庚初梦，是谁遣下蓬壶。到今日相看，仙风道骨，依旧清癯。胸中浩然何物，管三冬、读尽邺侯书。笔落千山风雨，气吞万里江湖。豪门落落曳长裾。醉倒倩人扶。刚只要疏闲，争教富贵，不肯饶渠。蟾宫桂春榜字，看明年、光耀满门闾。应笑青灯黄卷，却成玉带金鱼。
王哲	忆王孙		四宵得得并无寒。深谢孙公青顾看。霞袖分开拂雾端。入长安。回首。
滕宾	百字令	赠宋六嫂 词品五	柳颦花困，把人间恩怨，尊前倾尽。何处飞来双比翼，直是同声相应。寒玉嘶风，香云卷雪、一串骊珠引。元郎去后，有谁着意题品。谁料浊羽清商，繁弦急管，犹自余风韵。莫是紫鸾天山曲，两两玉童肩并。白发梨园，青衫老传，试与留连听。可人何处，满庭霜月清冷。
杨弘道	酹江月	寄赠	汉家都邑，历绵绵延，增崇荣富。千古繁华犹眼见，看取班张词赋。太液鸳鸯，昭阳鹊，兰麝熏香雾。君恩如日，照临知在何处。窗下轧轧鸣机，杼霜抽雪，裂下齐纨素。团扇裁成明月样，摇动凉风披拂。玉宇尘清，金茎露重，黄叶飘宫树。紫毫斑管，定书当日佳句。
曹伯启	糖多令	释怀寄友人	衰境日匆匆。浮生一梦中。笑愁怀、万古皆同。越水燕山南北道，来不尽，去无穷。萍水偶相逢。晴天接远鸿。似人间、马耳秋风。山立扬休成底用，闻健在，好归农。
王吉昌	烛影摇红	赠高莹蟾	心冷狙徒，志循教父寻宗祖。上天秘诀始恢弘，冰雪充灵腑。封闭庚金土釜。定阴阳、斡旋子午。应时升降，造化希夷，三光明吐。性命相资，地天交泰分宾主。湛然昏默契神功，法像周沙普。此理君休轻侮。莫贪爱、纵心矩。一朝功满，三岛同归，名超今古。
元好问	江城子		旗亭谁唱渭城诗。酒盈卮。两相思。万古垂杨，都是折残枝。旧见青山青似染，缘底事，澹无姿。情缘不到木肠儿。鬓成丝。更须辞。只恨芙蓉，秋露洗胭脂。为问世间离别泪，何日是，滴休时。
刘敏中	蝶恋花	次前韵，答智仲敬	多病多愁心性软。自上疏帘，怕隔双飞燕。梦觉绿窗花影畔。起来翻喜茶瓯浅。香压玉炉消欲断。情绪厌厌，犹傍琴书懒。瞥见壁间蜗引篆。
吴景奎	满江红	天台道中	翠逼篮舆，天台路、树迷烟际。襟袖冷、朔风初定，露华才坠。珠斗横空孤嶂远，金波摇月寒潭碎。问刘郎、采药遇神仙，知何地。终不负，风云志。还有待，江山意。想琐窗应念，故人归去。翠羽梅花山下梦，青衫枫叶江头泪。算邮亭、一曲好姻缘，何时会。
邵亨贞	凤来朝	拟清真  汴堤送别	驻马隋堤路。怨凌波、背人唤渡。正琵琶拨到伤情处。又底事、便轻去。日照红无数。酒杯乾、再三细语。转首又天涯暮。怎约得、画桡住。
王吉昌	永遇乐	色界	心虑灰凝，妙圆德备，威仪无缺。杳杳禅安，冥冥色碍，壶里风光泄。云霞来往，虎龙吟啸，捧弄木童神悦。廓胸臆、洪饮冲和，坦荡醉吟时节。笙歌鼎沸，鸾凰风舞，纵横自在行列。满目祥光，盈空瑞霭，隐隐飘红雪。拍怀冰莹，弃襟月冷，壮贯道情明彻。傲真境、真乐真欢，出尘妙。
虞集	苏武慢		扫尽风云，绰开尘土，落得半丘藏拙。青松为盖，白石为床，一切物情休歇。几度蓬莱，布袍长剑，闲对海波澄澈。是谁家、酒熟仙瓢，邀我共看明月。归去也、玉宇寥寥，银河耿耿，铁笛一声山裂。三花高拥，九气弥罗，缥缈泰清瑶阙。手把芙蓉，凌空飞步，今夜几人朝谒。便翻身、北斗为杓，遍散紫瓯香雪。
王哲	临江仙	咏葫芦	一只葫芦真个好，朝朝长是随予。腹中明朗莹中虚。贮琼浆玉液，滋味胜醍醐。日日饮来依旧有，自然不用钱沽。杖头挑起入云衢。三清前面过，参从黍米珠。
刘敏中	沁园春	大德甲辰之岁，张君秀实得石百脉泉	，石四旁皆大石附而不属土，周隙间宛然犹胞胎，抉其土，碎其旁石而取焉，置之所居中庵之前，余命之曰太初之严，且号曰苍然子，奇之也。科族弟仲仁得石太初所出之旁，又以见遗，其胞胎犹太初，而深倍之。仲宽弟合众力出之，辟垣而纳之，置之中庵之后，又一奇也。徐思其名，自混沌始分，而有是质，迄于兹远矣，乃得安常守密，无动移摧剥之患，浑然天全，独立远矣。其状雄拔高峻，壁岭窥穴，岗彩辉燠，意态横出，虽具眼未易尽其妙，远矣。生而与太初并处，出而与太初对列，协久要不忘之义又远矣。有是四远，而秀发如此，乃定名曰远秀峰，号之曰颀然子云。且用太初乐章韵，作歌以喻之。石之至延戊午仲春十有九日也，其歌曰石汝何来，政尔难忘，平生太初。想将迎媚悦，无心在此，清奇古怪，有韵铿如。何乃排垣，直前不屈，似此疏顽其可乎。今而后，有芳名雅号，听我招呼。世间贵客豪夫。问几个回头认得渠。既千岩气象，君都我许，四时襟抱，我为君虚。无语相看，悠然意会，自引壶觞不愿余。商歌发，恰风生细竹，月上高梧。
张翥	摘红英	春晴中酒	莺声寂。鸠声急。柳烟一片梨云湿。惊人困。教人恨。待到平明，海棠应尽。青无力。红无迹。残香积粉那禁得。天难准。晴难稳。晚风又起，倚阑争忍。
元好问	朝中措		良宵一刻抵千金。孤负百年心。好个一江春水，深来不似情深。一天好事，还教容易，著甚消任。烦恼直须宁耐，不成长似如今。
马钰	南柯子		不羡人先悟，惟愁我未愚。蓬头垢面嘴卢都。身做行庵，到处得安居。不著人情绊，常教我相除。逍遥自在个尘无。物外山侗，不解会功夫。
长筌子	青玉案		瞥然悟得长生路。平坦无来去。万法圆融超六度。威音那畔，几人曾到，别有逍遥处。灵明国内绝朝暮。谁荐当头这一句。木马嘶风泥牛许。慈云广布，法雷高震，密洒禅天雨。
姚燧	江梅引		年年江上见寒梅。几枝开。暗香来。疑是月宫，仙子下瑶台。冷艳一枝折入手，断魂远，相思切，寄与谁。怨极恨极嗅玉蕊。念此情，家万里。暮霞散绮楚天外，几片轻飞。为我多愁，特地点征衣。我已飘零君又老，正心碎，那堪闻，塞管吹。
耶律楚材	鹧鸪天	题七真洞 词综卷三十三	花草倾颓事已迁。浩歌遥望意茫然。江山王气空千劫，桃李春风又一年。横翠嶂，架寒烟。野花平碧怨啼鹃。不知何限人间梦，并触沉思到酒。
许有壬	沁园春	寿同馆虎贲百夫长邓仁甫	十载炎方，同饮汉江，同为转蓬。恨寻常会面，当年无分，三千余里，此地相逢。宇宙英奇，幽并慷慨，肯事区区笔砚中。男儿志，要长枪大剑，谈笑成功。辕门醉卧秋风。看落日旌旗掩映红。爱朔云边雪，一声寒角，平沙细草，几点飞鸿。湖海情怀，金兰气谊，莫惜琼杯到手空。君知否，怕明朝回首，渭北江东。
丘处机	武陵春	渭南杨五生朝	新岁才交生万物，时令近元宵。瑞气降碧霄。方诞谪仙苗。貌态堂堂殊胜敏，归道厌凡嚣。石烂松枯寿更遥，龟鹤算都饶。
许有壬	水龙吟	过黄河	浊波浩浩东倾，今来古往无终极。经天互地，滔滔流出，昆仑东北。神浪狂飙，奔腾触裂，轰雷沃日。看中原形胜，千年王气，雄壮势、隆今昔。鼓茫茫万里，棹歌声、响凝空碧。壮游汗漫，山川系邈，飘飘吟迹。我欲乘槎，直穷银汉，问津深入。唤君平一笑，谁夸汉客，取支机石。
王哲	瑞鹧鸪		白灵根蒂长晴空。碧绿枝条袅细风。叶禀月华添邪翠，花凭日气蘸殷红。四般颜色虽然异，一道馨香分外浓。透过丹霄归甚处，便教收在蕊珠。
邵亨贞	菩萨蛮	新秋夜凉浴罢露坐	清江倒浸云峰巧。采菱渡口轻舟小。水面晚风香。蒹葭摇暖凉。潇湘人渐老。玉佩惊秋早。鸥鸟惯忘机。背人何处飞。
耶律铸	满庭芳	西园席间用人韵	酒阵诗坛，征兵命将，得无倾动华筵。拟勤春事，还自要相先。天地元如逆旅，应自愧、不驻流年。凭谁问，?娥心事，何惜月长圆。西园张乐地，献歌呈舞，燕扰莺喧。尽未妨颓玉，锦瑟旁边。脱落尘凡健笔，终不负、兴染芳烟。欢缘在，判家视草，仍是玉堂仙。
李齐贤	江神子	七夕冒雨到九店	银河秋畔鹊桥仙。每年年。好因缘。倦客胡为，此日却离筵。千里故乡今更远，肠正断，眼空穿。夜寒茅店不成眠。一灯前。雨声边。寄语天孙，新巧欲谁传。懒拙只宜闲处着，寻旧路，卧林泉。
许衡	沁园春	垦田东城 以上强村丛书用明刊鲁齐遗	月下檐西，日出篱东，晓枕睡馀。唤老妻忙起，晨餐供具，新炊藜糁，旧腌盐蔬。饱后安排，城边垦，要占苍烟十亩居。闲谈里，把从前荒秽，一旦驱除。为农换却为儒。任人笑、谋月拙更迂。念老来生业，无他长技，欲期安稳，敢避崎岖。达士声名，贵家骄蹇，此好胸中一点无。欢然处，有膝前儿女，几上诗书。
何景福	虞美人	别鲁道源 词综卷三十三	三年奔走荒山道。喜说苕溪好。苕溪秋水漫悠悠。载将离恨上杭州。干戈未已身如寄。安乐知何处。青溪溪上钓鱼矶。纵使无鱼，还有蟹螯肥。
邵亨贞	春草碧	仆一节从军吴秀间，近始谒告还家，	又调春草碧词见遗，以识会合之意，情文悃欢，溢於言表，惠至渥也。辄依芳韵，庸写下忱，为先施之期谢云儒冠不解明韬略。底处是生涯，云门约。无端寄迹兵戈，蕙帐荒寒怨秋鹤。岁暮且归来，情如昨。故人几度传心，曾烦手削。门外见仙槎，须停泊。老来岁月无何，乞与刀圭九还药。三岛景长春，寻具乐。
幼武	浣溪沙	春感	西子湖头三月天。半篙新涨柳如烟。十年不上断桥船。百媚燕姬红锦瑟，五花宛马紫丝鞭。年年春色暗相牵。
顾阿瑛	青玉案	彦成以他故去，作此怀之 读画齐本玉	春寒侧侧春阴薄。整半月，春萧索。旭日朝来升屋角。树头幽鸟，对调新语，语罢双飞却。红入花腮青入萼。尽不爽花期约。可恨狂风空做恶。晓来一阵，晚来一阵，难道都吹落。
姚燧	洞仙歌	石山	伊谁斧凿，此玲珑岩岫。至巧先天化工手。又不知何地，夜壑深藏，今留待、白发诗人携走。向宣和废苑，睥睨高株，欲转愁回万千首。期出处与君偕，立则参前，卷密可怜之襟袖。尚未敢、云能此私从，怕雷雨冥冥，六丁来取。
舒＊	江城子		积雨陂塘五月秋。送还留。且停舟。听我骊驹，歌彻上庐州。无柰绿窗眉锁恨，情脉脉，思悠悠。同乡翻作异乡愁。善谋猷。尽优游。不见闾阎，谈笑觅封侯。勋业此时都莫问。书有便，寄来不。
邵亨贞	沁园春	早春雨中遣怀	菜甲封泥，桃英怯冻，浅寒尚浓。正小窗深掩，暮云低密，颓垣半露，残雪玲珑。冷逼单衣，愁欺倦枕，暗度一番花信风。年光在，但尘襟耿耿，镜鬓匆匆。十年旧梦无踪。算何异、天涯随转蓬。甚坊陌，灯宵闲过，沉沉烟雨，酒兴谁同。鸟已春声，人犹旧感，点检芳菲前事空。莺花好，更明年此际，何处相逢。
宋＊	浣溪沙	寿南阳周文卿八十	落日吴江驻画桡。招提佳处暂逍遥。海风吹面酒全销。曲沼芙蓉秋的的，小山丛桂晚萧萧。几时容我夜吹箫。
邵亨贞	蝶恋花		湖上双双新燕子。飞过垂杨，认得朱门里。回首向时歌舞地。几番惆怅寻邻里。触景愁多心似醉。倚遍阑干，目断春山翠。忽见呢喃华屋底。
刘敏中	木兰花慢	晓过卢沟	上卢沟一望，正红日、破霜寒。尽渺渺飞烟，葱葱佳气，东海西山。依稀玉楼飞动，道五云深处是天关。柳外弓戈万骑，花边剑履千官。寒窗萤雪一生酸。富贵几曾看。问今日谁教，黄尘匹马，更上长安。空无语，还自笑。恐当年、贡禹错弹冠。拟把繁华风景，和诗满载归鞍。
谢应芳	一翦梅		一天和气盎春晖。桃也芳菲。李也芳菲。若教风打雨淋漓。红也尘泥。白也尘泥。花前把酒插花枝。歌也相宜。舞也相宜。鹤长凫短总休提。长也天知。短也天知。
张雨	贺新郎	戏次仲举韵	金屋书中有。为钱塘佳丽，待寻欢偶。记得朝云前日梦，伏事东坡最久。且不是、郡无官守。日日湖中公事了，更成围、妓女随车后。翁两鬓，秃如帚。老来莫负簪花手。比佳人难得，灵芝三秀。此夕灯花何太喜，便用买红缠酒。催看个、肩舆迎取。有子平生千万足，看明年、堕地于菟走。挂冠去，学疏受。
张雨	南乡子	题李紫  山居	午枕托冥搜。得句栖霞半岭头。不柰风篁疏雨过，飕飕。化蝶飞来为少留。石壁倚清秋。袖拂烟痕写远游。信有平生濠濮想，悠悠。身似潜鱼。
完颜亮	鹊桥仙	待月	停杯不举，停歌不发，等候银蟾出海。不知何处片云来，做许大、通天障碍。虬髯捻断，星眸睁裂，唯恨剑锋不快。一挥截断紫云腰，仔细看、嫦娥体态。
尹志平	江城子		修行还悟宿根深。得知音。便明心。十二时中，外境不能侵。保命全真无别用，好容易，不难寻。一时勘破古通今。信闲吟。玩遥岑。海角天涯，都是好丛林。继祖承宗行教化，享天爵，受人钦。
韩奕	踏莎行	秋夕，宿上方寺	秋水平湖，夕阳低树。扁舟还觅来时路。到城料得几多程，停桡为欲寻僧去。沓沓松萝，泠泠钟鼓。上方更在云深处。鬓丝禅榻话今宵，从师。
王丹桂	秦楼月	咏松	烟霞客。亭亭隐在幽岩侧。幽岩侧。霜欺雪压，了无纤碍。蚪枝招寒云外。天然姿质真堪爱真堪爱。青青别是，一番标格。
马钰	满庭芳	赠淳化老乔先生	顿抛世纲，猛跳迷坑。物外兀兀腾腾。恰似孤云野鹤。来往纵横。遮枚二字疑误清贫懒汉，谢心神、不肯劳生。无染著，另偎偎拈的，做著修行。藏伏聪明智慧，肯争头竞角，妒贤嫉能。万事俱忘清静，天地归宁。三田自然结宝，现胎仙、当面澄澄。神光灿，指蓬瀛，便是前程。
柯九思	柳梢青	右和欲开	姑射论量。渐消冰雪，重试新妆。欲吐芳心，还羞素脸，犹吝清香。此情到底难藏。悄默默、相思寸肠。月转更深，凌寒等待，更倚西廓。
王哲	蓦山溪	曾萧真人 见金莲正宗记	真人已悟，四海名先到。只为有声闻，却隔了、玄元妙道。可怜仙骨，落入鬼形骸，一般衰，一般老，空恁一般了。岂知玄妙，刚被身心傲。度日若盲，诮不识、丹砂炉灶。好将二物，鼎内结成丹，服饵了，得长生，携手归蓬岛。
张玉娘	蕙兰芳引	秋思	星转晓天，戍楼听、单于吹彻。拥翠被香残，霜杵尚喧落月。楚江梦断，但帐底、暗流清血。看臂销金钏，一寸眉交千结。雨阻银屏，风传锦字，怎生休歇。未应轻散，磨宝簪将折。玉京缥缈，雁鱼耗绝。愁未休、
王吉昌	月中仙	九转功成	道泄冲和，运开基杳冥，生发元首。推排七返，配二三成六，再三成九。九还真造化，分八卦、妻男自偶。默默真情契，凝然气神，如一镇相守。盈盈动静归元，证不空不有。头面仍旧。无为性普，应地天神化，视之能久。任从劫运变，太空体、绵绵不朽。次了无生灭，恢弘妙用真乐受。
元好问	太常引		五云楼观日华东。看天上、建章宫。人海混渔龙。比自古、中原更雄。紫垣星月，禁阶灯火，朝马闹晨钟。一梦转头空。恍犹在、邯郸道中。
王寂	点绛唇	闺思	疏雨池塘，一番雨过香成阵。海榴红褪。燕语低相问。冰簟纱，玉骨凉生润。沈烟喷。日长人困。枕破斜红晕。
程文海	临江仙	以鸳鸯梅一盆寿程静山平章	千岁苍虬成玉树。江南江北孤芳。平生何处最闻香。五更江上路，几度月中霜。休笑梅兄今老大，年年青子双双。风流消得唤鸳鸯。和羹真个也，莫忘水云乡。
明本	行香子		四序无穷。万物皆同。守空门、佛祖家风。香烟袅白，烛影摇红。对翠梧桐，金菡萏，玉芙蓉。潦倒山翁。少小顽童。天性而、一样疏慵。偶来尘世，忘却山中。有一枝梅，千竿竹，万年松。
王恽	木兰花慢	至元十七年上巳日，同西溪公饮镇	问城南北柳，最好处，胜游乡。对湖水微茫，瑶翻碧潋，修禊浮觞。比量今春乐事，忆去年、书剑共游梁。晓日繁台古寺，春风碧草宫墙。人生离别是寻常。两岁喜徜徉。更金缕新声，佳人锦瑟，踏遍春阳。多君岁寒心在，似西溪、松柏苍苍。记得醉时笑语，梦回枕上犹香。
张雨	水调歌头	赠都科邵子和还嘉禾	别有梓人传，精艺夺天工。便使玉人雕琢，妙手略相同。宝殿网珠窗户，华盖狻猊床座，金碧斗玲珑。花萼间芝草，细缕一重重。看挥斤，除鼻垩，连成风。多少巧心奇思，舞凤更翔龙。纵使棘端猴小，与刻三年楮叶，难比锦心胸。快袖吴刚斧，修取广寒宫。
马钰	满庭芳	降心魔	熟境缠绵，心魔返倒，下功决要降心。住行坐卧，昼夜志防心。方寸虽然不大，起尘情、万种牵心。当识破，上天入地，好弱总由心。从今生觉悟，牢擒意马，紧锁猿心。把凡心裂另，要见真心。日日澄心遣欲，更时时、校勘身心。无私曲，自言心正，方可合天心。
邵亨贞	八声甘州	次钱思复怀钱唐旧游韵	叹前朝、胜地正离离，荒草不胜春。纵湖山尚好，泉乾虎迹，井龙鳞。多少王侯第宅，游赏太平身。车马经行处，锦绣纷纷。梦里曲江宫殿，自长安日远，深锁愁云。念墙头杨柳，憔悴向谁颦。又东风、鸟啼花落，黯黄昏、胡骑满城尘。当时事、不堪回首，重问陈人。
刘敏中	西江月	戏题五子扇头	阶下窦郎丹桂，眼中陶令新诗。浑教不是宁馨儿。且得平生慰意。晓露兰芽香彻，春风杏蕾红肥。最堪怜处雁行齐。宜个同声小字。
王丹桂	诉衷情	赠魏老	寿高由是?耽家。斜日对馀霞。不觉尽成皓鬓，难得再如鸦。牙渐朽，眼蒙纱。少光华。残年何异，雨打衰桐，风撼狂花。
王哲	永遇乐	邹公索	得呈钢，花吐瑞，药香烂。练清泉，浇红焰，尽财俱削。圭一粒，精麦髓，变俗容消却。山头、游玩四时，长春酒频斟酌。同卯共，方澄静，看婴为姹作。喜调和，传津液，夜光明错。年有幸，分豆旭，转结成灵药。长生、久视蓬岛，遇遭永乐。
刘秉忠	朝中措	书怀	布衣蓝缕曳无裾。十载苦看书。别有照人光彩，骊龙吐出明珠。天人学业，风云气象，可困泥涂。随着传岩霖雨，大家济润焦枯。
陆文圭	减字木兰花	庚申六月三日，同耶律君璋、赵	璋不饮，命歌者歌以劝之双鬟耸翠。低护金莲裙地。铁石心肠。无奈梅花一点香。歌声梁绕。流水泠泠云杳杳。白发刘郎。对景须弃醉一场。
凌云翰	一翦梅	寿俞子中紫之	苍颜白发称乌纱。瘦似黄花。清似梅花。窗吟山月乐无涯。知是儒家。知是仙家。紫芝服食胜胡麻。不爱繁华。却爱年华。词成笔底是龙蛇。寿酒流霞。寿成霞。
沈禧	鹧鸪天	水仙词	邂逅江妃泽畔逢。何年谪降蕊珠宫。轻绡翦袂罗裁袜，秋水为神玉作容。清浅处，月明中。凌波微步欲飘空。三生已断身前梦，一味全真林下。
王寂	菩萨蛮		镇犀不动红炉窄。宿酲恼损金钗客。瑞鸭雕盘。白毫起鼻端。韩郎双鬓老。个里知音少。留取麝煤残。临鸾学远山。
长筌子	花心动		江路闲游，见梅芳姿，水边将发。蓓蕾半开，疏影斜横，幽艳傲欺霜雪。清癯独秀风台畔，笑百卉、冻凝摧折。散芳烈。竹篱茅舍，最堪栽接。破腊传春放彻。吐玉蕊琼芝，等闲谁瞥。欲寄故人，驿使稀逢，空对暗香凄切。寿阳公主今何在，这姑射玉仙清绝。向谁说。黄昏小窗淡月。
许桢	太常引		藕花香里有丛筠。照水绿梢新。清洁出风尘。似特与、幽人写真。门无俗客，地多清兴，羽扇白纶巾。甘作太平民。故自谓、羲皇上人。
姚燧	小重山	女归宁还襄阳	江渚蒹葭白露系?云间浑未有、早鸿飞。人情难在别庭闱。携诸幼、孤艇溯流归。七十古来稀。乃翁筋力，尚未衰微。岘山不是远相违。犹。
潜真子	苏幕遮	不因师指，此事难知。道要玄微	坎离根，铅汞始。看尽千章，难取希夷理。际会先生蒙妙旨。万卷皆通，别是心欢喜。有中藏，无内起。大纳乾坤，小入毫毛里。元始曾言如黍米。灵宝分明，始觉真端的。
刘敏中	玉楼春		野亭正在溪山际。溪泻寒声山滴翠。望君不见奈君何，好景满前谁与对。尽心王事君应瘁。暂息可能无少遂。天开酒禁已多时，却甚不来同一。
王哲	画堂春		云水王三悟悟。甘河镇、祖师遇遇。元本灵明，便惺惺也，真个诗词做做。丹药内中频顾顾。逍遥处、三光觑觑。全得当时害风风，真个神仙。
元好问	水调歌头	长寿新齐	苍烟百年木，春雨一溪花。移居白鹿东崦，家具满樵车。旧有黄牛十角，分去声得山田一曲，凉薄了生涯。一笑顾儿女，今日是山家。簿书丛，铃夜掣，鼓晨挝。人生一枕春梦，辛苦趁蜂衙。竹里蓝田山下，草阁百花潭上，千古烟霞。更看商於路，别有故侯瓜。
长筌子	二郎神		离尘俗，便点检林泉雅趣。竹杖芒鞋青箬笠，泛烟波、绿蓑柔橹。月夜江天无尽乐，品短笛、潇湘蓼渚。此消息，千金不卖，好对渔樵分付。归去。对晚翠风生小浦。勘破南华龟曳尾，尽教他衣冠豺虎。野水添杯谁似我，醉卧白云深处。任秋月春花，暗换桑田，明催今古。
许有壬	如梦令		昨夜庭梧陨翠。诗思尤便爽气。无事要生悲，可笑宋家多事。衰矣。衰矣。但校邻翁酒味。
孙景文	蝶恋花	曲阿词综辩证有蝶恋花楼外垂杨千万	净洗胭脂轻扫黛。斗草亭边，自梨花戴。一段心情空自爱。风流那得时常在。屈指春光归已快。不掩珠帘，又恐东风怪。花影低将新月碍。
朱唏颜	千秋岁	寿王推官母九十一是日小寒节	嫩冰池沼。泽国寒初峭。梅乍坼，春才早。朱门歌管矗，绣阁沉烟袅。欢宴处，神仙一夜离蓬岛。九十过头了。百岁看看到。须听取千年调。人夸嫫母妍，我觉彭少。强健在，看儿历遍中书考。
李俊明	阮郎归	杨彦明寿日筹堂之甥	年来宅相有谁承。人夸似舅甥。带牛佩犊尽春耕。菟裘了一生。闲事业，寄丹青。笔端如有神。试看自写镜中真。老人南极星。
邵亨贞	兰陵王	春日寄钱塘诸友	旧时月。曾照河桥夜别。秋千下、花露染衣，倚马相看动愁绝。登临黯望彻。思落吴山万叠。江村路，春水乍生，南浦迢迢恨难越。匆匆换时节。怪驿未缄鳞，平湖入梦情犹切。嗟乐事长在，壮游都误，酣歌迷舞兴未歇。耿前恨休说。凄咽。乱愁结。记诗满花笺，歌唤桃叶。琵琶水面今谁拨。但碧槛长倚，楚蓠空撷。相思难寄，待更把，断柳折。
梵琦	渔家傲		听说娑婆无量苦。如今业债前来负。贼劫货财身被虏。逢狼虎。挑生咒死兼巫蛊。奴婢辛勤依恶主。黑疮白癞聋和瞽。丑恶愚痴相与处。谁怜汝。发心归命慈悲父。
侯善渊	点绛唇		秀色氤氲，郁郁缭空廓。光飞烁。梦适吞珠，一点胎星落。谪降人间，愧恨当初错。情消索。诱引门生，共赴青都约。
王恽	好事近	春寒继刘君卿韵三首	斗柄转春城，向暖小桃开彻。不似今年正月，过深冬时节。故将新巧发阴机，春事未容说。且就驱云风帚，埽西山晴雪。
刘仲尹	浣溪沙		万叠春山一寸心。章台西去柳阴阴。蓝桥特为好花寻。别后鱼封烟涨阔，梦回鸾翼海云深。情知顿著有如今。
姬翼	感皇恩		清净本然真，红染积染。世网情枷竞趋谄。茫茫苦海，鼓荡洪涛潋滟。弄潮人不避、风波险。彼岸高登，家园点检。千古离魂自招。般般拂尽，依旧元初一点。夜光舒洞府、云霞敛。
元好问	满庭芳		丹染吴枫，青环越岫，镜天霁色凝鲜。画堂环佩，瑞霭拥神仙。天遣神清海字，亲曾受、黄石奇编。兴王略，智名俱美，功业妙难言。翩。立，香飘衮服，乡色映貂蝉。有清诗千首。美酒如川。长与嫦娥共约，放飞轮、今夕先圆。中秋月，从今屈指，更借一千年。
许有孚	渔家傲	以上周咏先校旧抄圭塘款乃集本许有	雪后西山崖壁峭。奇观难与他人道。煨宇有炉无客造。从壑诮。巡檐且索梅花笑。冷蕊疏花开矫矫。水村妆点霜林槁。赖有此君同节操。成二宝。浅斟低唱渔家傲。
王哲	迎仙客		这害风，心已破。咄了是非常持课。也无灾，亦无祸。不求不觅，不肯做墨大。大仙唱，真人和。全真堂里无烟火。无忧子，共三个。顿觉清凉，自在逍遥坐。
姚燧	江梅引	谢王子勉提刑送江梅二首 以上聚	西湖不近上林隈。问江梅。定谁栽。莫是冥鸿，衔子远飞来。紫陌游人多不识，但惊看，青天霁，一树开。独有使君怜寂寞，为持杯。能几回。玉纤横管东风外，落日楼台。不恨明朝，飞雪满苍苔。恨杀南溪调鼎手，恐迟暮，到而今，霜鬓催。
王处一	满庭芳	赠莱阳县宰刘显武	今古相传，昌阳胜地，好修六度三坛。休心绝虑，颐养紫金丹。玉洞收归万化，昆冈上、风月珊珊。云光聚，三田结秀，返老变童颜。玄关牢锁闭，金婴玉姹，仙诏追攀。挂六天如意，复采芝兰。杳杳长天高举，飘飘聚、罗列仙班。君知否，缘深行广，达道本非难。
陈栎	西江月	代毕仲永作，迓汪梅庵御史	御史乘刚直，庑车揽辔澄清。先声应播五羊城。一道凛然尊敬。庵外疏花破玉，枝头佳实调羹。催归不入秉钧衡。岂但动公诗兴。
沈禧	沁园春	追次文丞相，题张巡许远两忠臣庙	临死不惧，临危不惊，何碍何妨。纵刀锯在前，鼎锅居后，当斯之际，观作寻常。天汉桥头，睢阳城上，两处成名一样香。精忠操，何堪与比，出冶坚钢。江山几见兴亡。野草平原总战场。慨区区忍死，偷生恃宠，欺孤虐寡，敢并遗芳。庙食从今，纲常不弛，功烈何如郭汾阳。千秋下，论二公节义，天地难量。
马钰	满庭芳	寄长安王姑	奇哉慧剑，无影无形。纯钢斩铁截钉。劈碎恩山，斫断爱欲尘情。剿除三尸六贼，不须弹、神鬼皆惊。常把握，镇龟蛇二物，足下安宁。此剑人人皆有，但专心向道，自显功能。更以常清常静，涤刃光明。自然通玄通妙，又何愁、性不灵灵。功行满，也须当，须去蓬瀛。
王处一	苏幕遮	徐公问因果	守灵芽，搬瑞果。七宝金莲，应结长生果。无作无为成道果。出离凡笼，决证真仙果。老来修，难成果。透漏真元，败坏只园果。拍手空回没因果。譬似无常，速炼全真果。
张之翰	感皇恩	立春日，次赵  堂大中韵	何处鸟飞来，一声清晓。报我东君已来了。青阳歌罢，又是一番春早。冷宫庭户里，才知道。千里归心，六年愁抱。不觉朱颜镜中老。故园茅屋，依旧白云深绕。有谁曾占却，西岩好。
王哲	阮郎归	咏纸衣	蔡伦助造阮郎归。於身显纸衣。新鲜洁净世间稀。隔尘劳是非。琼表莹，玉光辉。霜风力转微。寒威战退达天机。白云自在飞。
卢挚	鹊桥仙	浙省李参政燕予杭之白塔寺，南庑乐	，遂醺然而归。翌日，载酒西湖，春宴已伺於舟中矣。大参公谓邓不可无江山画图，楼台烟雨。满意云间金缕。饶他苏小更风流，便怎似、贞元旧谱。西湖载酒，薰南清暑。弭棹芙蓉多处。醉扶红袖听新声，莫惊起。
王吉昌	江梅引		黄裳元吉纵金风。击疏桐。退残红。万物归根，祖意证圆空。兀兀时当明西令，黄菊绽，秋香满玉丛。登高圣会兴无穷。燕金翁。聚仙童。爽气盈襟，沉寂内灵通。高傲无为真自乐，显本体，振巍巍，万古雄。
智久	鹧鸪天	赞亨公 泰山志卷十八，载长清县灵严	气象轩昂忠政多。轻财重事无如他。僧堂全管数千贯，移塔舍钱念百过。无缝罅，妙祥和。佳声浩浩占高科。旌明行业人称赞，延永芥城拂劫。
李治	摸鱼儿	同上	为多情、和天也老，不应情遽如许。请君试听双蕖怨，方见此情真处。谁点注。香潋滟、银塘对抹胭脂露。藕丝几缕。绊玉骨春心，金沙晓泪，漠漠瑞红吐。连理树。一样骊山怀古。古今朝暮云雨。六郎夫妇三生梦，肠断目成眉语。须唤取。共鸳鸯翡翠、照影长相聚。西风不住。恨寂寞芳魂，轻烟北渚。凉月又南浦。
马钰	苏幕遮	赠李哥缘再要出家	李先生，难舍俗。出去还来，坏了昆山玉。覆水重收弦断续。一事无成，惹得空捞漉。悔前非，明性烛。火灭烟消，心上休怀毒。欲与马风闲厮逐。直待年深，看透伊心腹。
张野	沁园春	为杜左丞寿	勇退归来，一担乾坤，十年息肩。柰东山安石，岂容高卧，洛中司马，须再调元。车拥蒲轮，杖扶灵寿，琴瑟更张为解弦。人都道，果功成霖雨，泽润无边。河汾闲气生贤。算甲子、才同绛县年。更太公八十，出膺熊虎，武公九十，入戴貂蝉。梅信春香，槐阶日暧，数到庄椿岁八千。持杯寿，寿文章宰相，廊庙神仙。
元德明	好事近	次蔡丞相韵 中州乐府	梦破打门声，有客袖携团月。唤起玉川高兴，煮松檐晴雪。蓬莱千古一清风，人境两超绝。觉我胸中黄卷，被春云香彻。
李齐贤	木兰花慢	书李将军家壁	将军真好士，识半面、足吾生。况西自岷峨，北来燕赵，并辔论情。相牵挽，归故里，有门前稚子候渊明。对酒欢酣四坐，挑灯话到三更。高歌伐木鸟嘤嘤。怀抱向君倾。任客路光阴，欲停归骑，更尽飞觥。人间世逢与别，似浮云聚散月亏盈。但使金躯健在，白头会得寻盟。
云阳子	满江红	呜鹤余音卷一	竖起空拳，休着相、秤是铁。敢承当时要，丈夫刚烈。古佛拈花微微笑，今时几个齐腰雪。叹杜鹃、啼得血流枝，谁知切。哑人梦，难分别。耳聋汉，偏解说。有孤峰顶上，木人饶舌。鸟乌噪猿啼谈不二，松风涧水真玄泄。这机关打破看寒空，家家月。
元好问	江城子	嵩山中作	众人皆醉屈原醒。笑刘伶。酒为名。不道刘伶，久矣笑螟蛉。死葬糟丘珠不恶，缘底事，赴清冷。醉乡千古一升平。物忘情。我忘形。相去皇，不到一牛鸣。若见三闾凭寄语，尊有酒，可同倾。
许有孚	摸鱼子		买陂塘旋栽杨柳，不妨三月农务。溪翁走报新痕涨，昨夜西山雷雨。将没渚。有复道双洲，缭绕通孤屿。黄鹂对语。正春色暄妍，物华明媚，好在浴沂趣。天涯路。芳草茫茫如许。蛮笺难写心吕。碧云冉冉春波绿，都是相思情句。花共醑。似梅与山，臭味曾同谱。堤阴树古。要乱絮漫空，柔条蘸水，慎勿折樊圃。
马钰	凤栖梧		物外逍遥修九九。慕乐清贫，寂净无中有。不谒侯门常内守。脱离天地人三彀。子午门封真卯酉。白虎青龙，对凤频哮吼。佛面婴儿披锦绶。
牧常晁	临江仙		促取一年中日月，来归片刻之中。坎离交媾虎龙通。三花时就鼎，一霎现神功。满地黄芽白雪，辉腾南北西东。二弦合甲庚同。骊珠初出水，焰慧自烧空。
王哲	豆叶黄		奉报英贤，早些出路。卜灵景，清凉恬淡好住。开阐长生那门户。便下手修持，真功真行，真性昭著。姹女骑龙，婴儿跨虎。把珠玉琼瑶，颠倒换取。正是逍遥自在处。结一粒明珠，金丹金镜，金耀攒聚。
梵琦	渔家傲		听说娑婆无量苦。横遭狱讼拘官府。大杖击身疮未愈。重鞭楚。血流满地青蝇聚。牒诉纷纷皆妄语。无人敢打登闻鼓。天上群仙司下土。能轻举。何时一降幽囚所。
王处一	满庭芳	因福山县王远村北丹灶山道友聚话，	间空中忽有报应，遂作丹灶为冈，清洋蟠绕，昔居王远家庄。八山耸翠，四水聚贤良。五彩祥云覆罩，三天上、仙韵琅琅。金童报，九霄传送，无外我容光。空生初请问，真如善应，大法空王。演苦空般若，左右圆方。立教分乘引度，通十地、诸圣藏岁。虚空里，希夷大道，洗劫永无疆。
刘秉忠	鹧鸪天		垂柳风边拂万丝。春光照眼惜花枝。凤城好景谁来赏，忙杀悠悠世上儿。歌近耳，酒盈卮。十分劝饮欲推辞。人生休听渔家曲，一日风波十二。
马需庵	西江月	调张季良文会馆	未要花枝照眼，且教尊酒扶头。人生佳处好迟留。放我论文会友。赢得清时无事，算来白甚闲愁。百年日月水东流。少壮几时回首。
元好问	朝中措	寄杨漕	秋鸿社燕偶相逢。鞍马又西东。孤负水南三月，安排万紫千红。旧游新梦，绿波南浦，黄叶西风。任是麒麟阁上，争如鹦鹉杯中。
刘因	清平乐		青天仰面。卧看浮云卷。苍狗白云千万变。都被幽人窥见。偶然梦到华胥。觉来花影扶疏。窗下鲁论谁诵，呼来共咏风雩。
梵琦	渔家傲		听说娑婆无量苦。星分海角船居户。东望扶桑朝日吐。迷洲渚。炮车云起青天雨。卸却云帆停却橹。打头风急鲸鱼舞。滚滚潮声喧万鼓。愁肝腑。遭逢患难谁依怙。
谢应芳	忆王孙		齐云一炬起红烟。顷刻烟销事已迁。折戟沉沙月烂船。问祈连。安得。
尹志平	凤栖梧		世事无涯何日了。争似忘机，学我归山早。山下林间常独笑。人心未悟谁能到。终日忘言人悄悄。暮去朝来，更没闲烦恼。惜取真阳身内宝。
梵琦	渔家傲		听说西方无量乐。一闻妙道忘知觉。胸次不留元字脚。真标客。光明遍界红轮赫。鹏翅展开沧海窄。谁能更问篱边雀。多少凡毛并圣角。都拈却。尘尘刹那归无着。
朱唏颜	八声甘州	题西山爽气楼	向青泥坊底午桥边。新买屋三间。有嘉蔬半席，修篁数个，分占宽闲。着取层梯直上，阑出高寒。不见终南径，惟有西山。门外红尘似海，待抽手板，同拟君看。对熏沪茗碗，扪虱纵雄谈。笑当年、多情王粲，赋终非吾土，泪空弹。任俗子卧之楼下，那许跻攀。
许有壬	摸鱼子		买陂塘旋载杨柳，眼中已办归务。柳成修干莲成实，均沐老天恩雨。怜小渚。敢气象侵陵，海上神仙屿。神仙有语。任涓滴蹄涔，茫洋鲸浪，各自适归趣。星星鬓，镜里衰容如许。西风又动商吕。九原宋玉悲何及，付与短歌长句。瓢泛醑。纵不到箕山，也是曾通谱。由今视古。看昼锦堂前，霜天老月，千载照韩圃。
王恽	浣溪沙		旅馆灯青夜色曛。据床谈剧作春温。胸中云梦入雄吞。清议素高乌府月，秋霜低厌涨江云。吴山山下惜轻分。
王哲	苏幕遮	劝化诸弟子	兄弟懑，安脚手。擘破微尘，跳出三山口。月出东方日入酉。?耀明星，三个相随走。气传清，神运秀。两脉通和，真行真功就。冲上晴空光猛透。方显无为，始见归无漏。
李俊明	瑞鹤仙	沁南守刘巨源诞节十月十五	人生为郡乐。推拯俗仁怀，济时英略。和风散莲幕。把功名一事，暂宜高阁。兴来自酌。要酒浇、胸次磊落。比月中玉兔，别有长生，安心是药。休错。早还识破，一梦南柯，宦情渐薄。北山素约。试回首、千岩万壑。况竹林当日，七贤游处，物外骖鸾驾鹤。在烂柯局畔樵人，看君下著。
白朴	西江月	渔父	世故重重厄网，生涯小小渔船。白鸥波底五湖天。别是秋光一片。竹叶醅浮绿酽，桃花浪溃红鲜。醉乡日月武陵边。管甚陵迁谷变。
元好问	朝中措	綦君美东海名家，大父内翰海陵朝以	，尝令湖城，晚得儿子古桂，因为赋此添盆瓣喜万家传。满意掷金钱。仙果休嗔生晚，灵椿最得春偏。隆颅犀角，丹砂一指，玉润松坚。看取翰林枝叶，却如东海当年。
王哲	渔家傲		跳出凡笼寻性命。人心常许依清静。便是修行真捷径。亲禅定。虚中转转观空迥。认得祖宗醒复醒。红红赫赫如金定。渐渐圆明光又莹。通贤圣。无生路上长端正。
王＊	沁园春	龙	静藏深渊，动游碧落，灵妙潜通。遇时至神知，乘阳便起，雷轰电制掣，雾霭云从。展尾昂头，穿山透石，一举冲霄气势雄。神威烈，把黄河倒卷，白浪翻空。须臾霖雨漂洪。却都在天瓢一滴中。发通身火焰，飞光走焰，山精鬼怪，绝迹潜踪。变化无方，去来无碍，自得乾坤造化功。功成后，但归心明主，永效年丰。
赵功可	曲游春		千树玲珑罩，正蒲风微过，梅雨新霁。客里幽窗，算无春可到，和愁都闭。万种人生计。应不似、午天闲睡。起来踏碎松阴，萧萧欲动疑水。借问归舟归未。望柳色烟光，何处明媚。抖擞人间，除离情别恨，乾坤馀几。一笑晴凫起。酒醒後、阑干独倚。时见双燕飞来，斜阳满地。
刘因	朝中措	贺廉侯举儿子	金张家世费貂蝉。七叶待中冠。若就诗家攀例，生儿合唤添官。凭谁寄语，廉泉父老，斗酒相欢。今岁孙枝新长，甘棠消息平安。
白朴	满庭芳	屡欲作茶词，未暇也。近选宋名公乐	四首，大概相类，互有得失。复杂用元（原作无，兹据丁钞本改）寒删先韵，而语意若有不伦。仆不揆，斐合三家奇句，试为一首，必有能辨之雅燕飞觞，清谈挥麈，主人终夜留欢。密云双凤，碾破缕金团。品香泉味好，须臾看、蟹眼汤翻。银瓶注，花浮兔碗，雪点鹧鸪斑。双鬟。微步稳，春纤擎露，翠袖生寒。觉清风扶我，醉玉颓山。照眼红纱画烛，吟鞭送、月满银鞍。归来晚，芸窗未寝，相伴小妆残。
吴存	摸鱼儿	赋潮	定何人、鞭蛟笞蜃，尽驱山石填海。海波坌涌三千丈，蓬峤落翻鳌背。天昼晦。似睢水、扬沙汉楚三军溃。东皇翠盖。遣海若摇旌，冯夷击鼓，彷佛一时会。初发处，练白海门如带。须叟雪岭天界。朝生暮落何时了，几度越成吴坏。君莫怪。这莫有、至生呼吸乾坤外。白鸥自在。待日落潮平，游人归尽，飞过富阳濑。
元好问	水龙吟		汉家金粟堆空，玉花惊见天池种。并州画角，回肠凄断，清霜晓弄。世事浮云，白衣苍狗，知谁搏空。恨北平老守，南山夜猎，风雨暗，貂裘重。总道烟霄失路，意平生、依然飞动。高城置酒，汾流澹澹，无言目送。宝剑千金，尽堪倾倒，玻璃春瓮。问波神剩借，横江组练，挽青丝梦。
曹伯启	水龙吟	用史药房韵	匆匆沙际春归，草如绶带交加翠。白云缥缈，四年相望，季鹰归未。拘束微官，踉跄俗状，较人间气。想颠鸾倒凤，天公不管，谁会，空中意。自要看时拨置。问谁家、小栏堪倚。云间公子，为谁邀致，愁怀一洗。红玉擎杯，朱弦理调，偶然成醉。又门前俗事，催人上马，不堪凝睇。
宋远	意难忘	同滕玉霄、周秋阳、刘尚友、萧高峰	，感意气之相期，转羽移宫，写情词以为别。托光华之日月，纵挥洒之云烟，岂无知言，为我回首。以重与细论文为韵，题樟镇华光阁读志别。分鸡犬云中。笑种桃道士，虚费春风。山城看过雁，春水梦为龙。云上下，燕西东。久别各相逢。向夜深，江声浦树，灯影渔篷。旧游新恨重重。便十分谈笑，一样飘蓬。元经摧意气，丹鼎赚英雄。年未老，世无穷。春事苦匆匆。更与谁，题诗药市，沽酒新丰。
谢应芳	满庭芳	熊元修席上次韵	尘拂风生，熏炉烟袅，剧谈天上人间。冯夷击鼓，白凤舞昆山。惊倒五陵年少，听三老、角鸣湍。江南好，梅前菊后，天气带微寒。客来虽话别，重歌旧曲，不是阳关。笑闲云似我，时去时还。最喜烽烟尽息，青天净、一镜团团。重来也，寻盟鸥鹭，访竹问平安。
侯善渊	诉衷情		太虚寥廓杳无涯。元混中华。回眸斡旋鼎鼐，玉液泛金砂。辉神彩，迸光霞。晃琼葩。云收波渺，海净天空，广漠之家。
宋＊	木兰花慢	题蛾眉亭 善作眉妩	唤山灵一问，螺子黛、是谁供。画婉变双蛾，蝉联八字，雨澹烟浓。澄江婵娟玉镜，尽朝朝暮暮照娇容。只为古今陈迹，几回愁损渠侬。千年颦蹙漫情钟。惨绿带云封。忆赏月天仙，然犀老将，此恨难穷。持杯与、山为寿，便展开、修翠恣疏慵。要似绛仙媚妩，更须岚霭空蒙。
王恽	木兰花慢		叹西山归客，又愁里，过清明。记幕燕巢倾，朝堂人去，往事堪惊。行藏固非人力，顿尘缨、终愧草堂灵。潘岳无间可赋，渊明何地堪耕。汉家一论到书生。六合望澄清。甚楼上元龙，山中宰相，何止虚名。当年卧龙心事，尽羽毛、千古见青冥。憔悴中堂故吏，醉来老泪纵横。
刘秉忠	木兰花慢	混一后赋	望乾坤浩荡，曾际会，好风云。想汉鼎初成，唐基始建，生物如春。东风吹遍原野，但无言、红绿自纷纷。花月流连醉客，江山憔悴醒人。龙蛇一屈一还伸。未信丧斯文。复上古淳风，先王大典，不贵经纶。天君几时挥手，倒银河、直下洗嚣尘。鼓舞五华鸑鷟，讴歌一角麒麟。
王哲	西江月		堪叹一灵真性。得来笑杀惺惺。不烧香火不看经。走入这条捷径。便把那人喝定。今朝说与叮咛。西江月里最分明。堪用家风清莹。
王寂	水调歌头	上南京留守	圣世贤公子，符节镇名邦。褰帷一见丰表，无语已心降。永日风流高会，佳夕文字清欢，香雾湿兰?四座皆豪逸，一饮百空缸。指呼间，谈笑里，镇淮江。平安千里烽燧，卧听报云窗。高帝无忧西顾，姬公累接东征，勋业世无双。行捧紫泥诏，归拥碧油幢。
张翥	忆秦娥		金杯侧。东风易醉多情客。多情客。送君南浦，送春南陌。落花巧妒罗裙色。舞红变尽休轻拆。休轻拆。待他归看，旧时宽窄。
许有壬	沁园春	赋鹤奴，次马明初韵	顶有丹砂，服具玄明，云胡作奴。想风霜搏击，不如一鹗，
欧阳玄	渔家傲		十月都人家旨蓄。霜菘雪韭冰芦菔。暖炕煤炉香豆熟。燔獐鹿。高昌家赛羊头福。貂袖豹祛银鼠。美人来往毡车续。花户油窗通晓旭。日寒燠。梅花一夜开金屋。
梁寅	玉蝴蝶	丙午元夕	霁景烟霞五色，黄金柳袅，碧玉桃开。再观升平气象，处处春回。且追随、村歌里巷，休耽恋、绮席楼台。独徘徊。人看月上，月趁人来。因怀。金陵旧曾游玩，御街灯火，远照秦淮。胜友同欢，醉听箫鼓闹春雷。几年间、风驰云往，千里外、水复山回。是仙才。飙轮许借，重访蓬莱。
赵秉文	满江红	上清宫蜡梅 永乐大典二千八百十二梅	杰观雄楼，相照映、此花幽独。谁解识、蕊珠仙子，道家装束。蜡蒂紫苞融烛泪，檀心浅晕团金粟。渐蜂儿、展翅上南枝，风掀绿。落落伴，湖心玉。萧萧映，坛边竹。记月痕、曾上小阑干曲。输与能诗潘道士，梦为蝴蝶花间宿。向夜深、霜重不胜寒，骑黄鹄。
刘敏中	最高楼	又前韵	江风远，吹皱翠罗漪。山绕似重围。连延花枝香成阵，坡陀垅亩绿如畦。个中间，吾受者，一尘兮。君不见花间偏爱月。又不见山阴偏喜雪。搴杜若，载辛夷。东篱日落悠然坐，舞雩春暖咏而歌。此何人，千万古，
邵亨贞	河传	戊戌岁暮，吴中客楼夜思	楼迥。人静。雨摇灯影。梦绕天涯。路赊。水边小梅开几花。人家。酒旗何处斜。客路冰霜惊岁晚。情绪懒。长是念疏散。小溪滨。犹有春。故人。几时相见频。
姜＊	鹧鸪天	是岁九日陪御史中丞来游，即席赋鹧	一代衣冠共胜游。晋阳祠宇若为酬。溪山影里联金勒，箫鼓声中倒玉舟。苍壁秀，锦屏幽。留连一醉也风流。生平适脱一字能如此，不信青山。
王结	满江红	咏鹤	华表归来，犹记得、旧时城郭。还自叹，昂藏野态，几番前却。饮露岂能令我病，窥鱼正自妨人乐。被天风、吹梦落樊笼，情怀恶。缑岭事，青田约。空怅望，成离索。但玄裳缟袂，宛然如昨。何日重逢王子晋，玉笙凄断归寥廓。尽侬家、丹凤入云中，巢阿阁。
王哲	折丹桂		气财色酒相调引。迷惑人争忍。因斯染患请郎中，鬼使言，你且尽。不须把脉休频诊，死病今番准。这回须去没推辞，复勾追交贴紧。进来阴府心寒懔。对判官详审。高呼鬼使急，不凌迟，更待甚。镬汤浴过铁床寝。铜汗频频饮。哀声祷告且饶些，后番儿，不敢恁。
李俊明	鹧鸪天	吊李克修 方忧跃马明年事，年四十二	须信人生足别离。此情惟有落花知。前生有限，去何疑。骑鲸公子赋成时。得从上界真官府，百计招魂不肯。
许有壬	鹧鸪天		缕篆烟消月满帘。青绫香减夜寒尖。鹊桥谁驾银河渡，漏应将海水添。天漠漠，恨厌厌。不成怨梦睡空甜。一春多少相思恨，瘦得腰肢分外。
王哲	黄河清		根固源澄冥锁户，清清坚守深洞。转加温暧，悉屏严凝寒冻。别是风流雅致，顿知得、超升管中。自开悟长生遇，玉花正好拈弄。元初本有真灵，明明处、这回搜见铅汞。便令结成，一粒金丹堪贡。显现祥光瑞耀，更来往、随鸾引凤。十洲三岛神仙喜，庆迎共。
梵琦	渔家傲		听说娑婆无量苦。凶兵解散还屯聚。昨日为齐今日楚。更奴虏。乾坤毕竟归神武。赵括才疏空自许。强秦用间欺其主。四十万军生入土。悲前古。至今鬼哭长平下。
王丹桂	木兰花慢	中秋	又中秋届候，日初沈，夜微凉。对烟障云屏，良朋益友，逸兴何长。飙然玉轮宛转，历茫茫、巨浸跃天网。碾破玻璃万顷，洞明三界十方。宜将。火枣交梨，开清赏，胜飞觞。肆雅志幽怀，遐襟旷迹，百虑俱忘。思教风始振，感重阳、隐语示回阳。桂树香传十九，致余极味先尝。
赵元	行香子	以上三首见中州乐府	山拥垣墙。水满溪塘。几人家、篱落斜阳。又还夏也，一霎人忙。正稻分畦，蚕卸簇，麦登场。老子徜徉。闲日偏长。鬓??、只管寻凉。绿阴何处，旋旋移床。有道边槐，门外柳，舍南桑。
王礼	百字令	寿老妻八十 以上二首见麟原后集卷十	晨看婺女，正流光垂照，耆昌堂里。只为佳人延眉寿，影入玉杯迎喜。莫道春秋，八千八百，玄远都难拟。人生稀也，古来登八能几。眼见绕膝孙枝，烹羊脍鲤。也有些肥美。淡饭恶衣，聊自足、多少何能如你。夫是谪仙，金銮待诏，妻亦寻常比。随缘相守，安贫况是王礼。
姚燧	满江红	送徐大山	崇仁送行役，回首十周星。因今常武丞去，衣绣记曾经。西北桃源山峻，东北洞庭春尽，浩浩际沧溟。鄂渚玉薪米，连月雨冥冥。天气佳，殊未暮，莫扬。便令绾印迟上，谁夺老槐听。一语嗟卑乌用，览镜还宜自重，如此鬓毛青。轩冕暮涂看，驭日与鞭霆。
姬翼	太常引		夜深凝寂月明堂。曳缕返魂香。物我两相忘。恍然在、清微帝乡。眼前今古，世间藏彀，一例尽亡羊。险处不堤防。竞奔走、槐檀战场。
姚燧	小重山	风雨折枝词	早是清明应候风。势如沧海浪、怒号空。更兼泼火雨冥蒙。如何得、枝上有残红。最惜牡丹丛。晓来吹尽折、教儿童。且为支拄曲兰中。还堪。
刘敏中	清平乐		繁华敢望。自喜清贫状。老屋三间空荡荡。几册闲书架上。客来或问中庵。平生虎穴曾探。隐几悠然不答，窗间笑指山岚。
元好问	玉楼春		人间鬓发随秋换。天上月明秋又半。月边仍有女乘鸾，万古与谁期汗漫。天翁苦被闲人管。月好却嫌秋夜短。如何能得夜年长，月也长如今夜。
王吉昌	减字木兰花	右初三日艮偶兑	山通泽气。乱卷云腾风浪沸。三返炉煎。炽焰炎炎映洞天。奇莲焕吐。五叶香浮霞万缕。信手拈来。捧弄轻便上月台。
王哲	减字木兰花		心低大小。细细搜寻玄里妙。大小心低。酉上为东卯作西。心高火出。走了三田饧与蜜。火出心高。转毂轮回又一遭。
丘处机	瑶台月	劝酒	浮名浮利。叹今古、悠悠颠倒人泥。茫茫宇宙，多少含灵愚智。尽劳生、终日贪图，竞抵死、奔波沉滞。观乌兔，嗟身世。百年寿，一春寐。虚费。争如满酌，流霞送醉。助四大聊壮神气。辨万化休论富贵。时时访，出谷道人游戏。戏效猖狂、物外高吟。庆滑辣、杯中美味。开怀抱，忘愁系。解其忿，挫其锐。遥致。青松皓鹤，绵绵度岁。
王哲	小重山	道友求问	养性休教起怒嗔。外身须认正，里头真。日施方便做慈因。清凉至，只在气精神。财色莫相亲。自然通大道，觉申申。金丹结就出迷津。登云路，玉洞看长春。
姬翼	粉蝶儿		嚼蜡尘情，谁知淡然无味。贩何楼、一场儿戏。看成空，浑不懂，梦中身世。谩横陈，使机关、到头何济。省后俱休，寻个久长之计。便收心、破除人伪。远樊笼，捐俗物，洞天嘉致。结云庵，对西山、万峰凝翠。
凌云翰	满江红	咏梨花鸟图	谁写琼英，空惊讶、年华虚度。依约似、清明池馆，粉容遮路。蝴蝶又来丛里闹，鹪鹩还占枝头语。向东阑、惆怅几回看，愁如许。疑有月，光摇树。疑是雪，香生处。自洗妆人去，凄凉非故。白发宫娃歌吹远，青旗酒舍诗吟古。记黄昏、灯暗掩重门，听春雨。
白朴	念奴娇	壬戌秋泊汉江鸳鸯滩，寄赠。	露团渐冷，又今年、孤负中秋明月。谁念江干、憔悴我，梦断芙蓉城阙。燕子东归，鸿宾南下，满眼芦花雪。行人何处，也应珠泪凝睫。常记楼上歌声，一尊酒尽，默默无言别。恨杀鸳鸯滩下水，不寄题诗红叶。聚泪鲛绡，画眉螺黛，总在归时节。百年心事，等闲休向人说。
程文海	酹江月	寄寿京山宣慰叔	岁时荆楚，渺淮海、相望竹林清逸。挂了豸冠归去也，侧耳中郎消息。见说旌旗，行春江上，也报归来日。婵娟千里，如今犹共天北。应是南国甘棠，绿阴新长，未放春风歇。料得清香凝燕寝，兵卫森然画戟。回首尘踪，转蓬未了，又欲驰京陌。浩歌金缕，殷勤遥寄铜狄。
丘处机	乌夜啼	戒洗面	呜呼俗态，行乐恣胸襟。盖论人情，华世度光阴。阴阳反覆，天地有浮沉。福谢殃来，悲痛怎生禁。统年才过，肠胃饱初侵。洗面淘筋，还是竞贪淫。人无远虑，必有祸胎深。祸未萌时，谁解预防心。
沈禧	清平乐	太湖月波	秋蟾澄皎。影落波心小。三万六千何渺渺。倒浸玉京瑶岛。娥笑倚栏干。素鸾飞处光寒。唤起谪仙同玩，浩歌激碎狂澜。
王吉昌	醉桃源		暗藏两曜抚坤乾。绵绵细斡旋。扶持来往贯三田。还元五气全。河车运，玉炉煎。炎炎结汞铅。彩霞光衬晃禅天。明明性月圆。
许桢	摸鱼子	和	买陂塘旋栽杨柳，求田专理农务。扁舟来往烟波里，青箬绿蓑风雨。时泛渚。把远岫遥岑，收拾来孤屿。黄华解语。道凤阁鸾台，黄尘乌帽，争似醉乡趣。洹溪上，道士而今惟许。飞熊梦断姜吕。水声山色相萦绕，涌出笔端新句。斟桂醑。听万籁笙竽，一派仙家谱。休论往古。向种菊篱边，观鱼轩外，晚节有秋圃。
元好问	鹧鸪天	中秋雨夕，同钦叔饮乐府宋宜家	著意朝云复暮云。良宵留住宋东邻。玄霜玉杵期无定，高烛明妆赏更新。团扇曲，画梁尘。万家秋气一家春。月光不照金尊里，只为夭绕醉得。
张雨	百字令	四月四日为王国辅生日作	红莲一舸，向游仙梦里，步虚金阙。朝罢香烟携满袖，初度玳筵重设。玉轴琵琶，金瓶芍药，都在春风列。天然清贵，樵林自爱晴雪。笑说奉母闲居，吾非巧宦，未信潘郎拙。戏引鸳雏香径底，好在双珠明月。锦绣楼台，燕莺帘幕，垂柳青丝结。金笼放鸽，年年飞絮时节。
姬翼	鹊桥仙		依山隐雾。临池影舞。却被文皮自误。豫章楠梓有何辜，受斤斧、伤残无数。惺惺不悟。还同暮故。身后虚名何处。霎儿光景认为真，尽忘了。
许桢	太常引	和	池亭荷净纳凉时。四面柳依稀。棹得酒船回。看风里、沙巾半欹。残霞照水，夕阳明树，天付画中诗。应不负归期。更谁看、桃花面皮。
王哲	苏幕遮		性为真，身是假。认取圆成，可可频占惹。自是康强惺复洒。静里搜闲，急刀投婴姹。说良因，谈道话。开廓灵明，拯出根源也。一颗神珠无有价。衮上瑶台，永永长游冶。
陈思济	木兰花慢	右与宣慰赵中顺谳浙西之余杭，相	望西南之柱，插开翠，一峰寒。尽泄雾喷云，撑霆拄月，气压群山。神仙。旧家洞府，但金堂、玉室画中看。苔壁空留陈迹，碧桃何处骖鸾。兵余城郭半凋残。制锦古来难。喜村落风烟，桑麻雨露，依旧平安。兴亡视今犹昔，问渔樵、何处笑谈间。斜倚西风无语，夕阳烟树空闲。以道吾怀。至元十七年秋七月二十二日，秋岁陈思济为吴清虚周清溪题于琳宇之一庵。洞霄诗集卷九。
姬翼	望梅花	衲袄	不用衣衫楚楚。随缘化、布帛丝缕。选甚青黄，从交横顺，下手里头联补。见功处。百片千条，紧穿连、着身坚固。如意御寒冒暑。随所在、别无疑虑。转肘爬搔，浑身辊囵，一任不须回护。没人觑自在纵横，敢承。
元好问	阮郎归		峥嵘秋气动千崖。川平晚照回。小桥流水送吟鞋。无人觉往来。欹乱石，坐苍苔。一杯复一杯。田家次第有新醅。黄花细细开。
钱霖	台城路	次邵复孺韵	碧云深处遥天暮，经年雁书沉影。雨散梅魂，风醒草梦，还见春回乡井。花明柳暝。念贾箧香空，谢池诗冷。流水斜阳，旧家那是旧风景。怀思横泖雅趣，故人吟啸里，得意酬领。谱缀台城，缄传倩水，肯把俊游重省。凭高倚迥。纵老兴犹浓，不堪驰骋。隔断相思，浦潮波万顷。
谭处端	行香子		朝也防心。暮也防心。恐心生、熟景来侵。多能术艺，书画棋琴。更不生贪，不着爱，步瑶岑。善也由心。恶也由心。善心闲、恶意狂寻。心生虚度，日月光阴。便如云行，如水去，访知音。
马钰	桃源忆故人	寄赵公绰殿试	今朝传出些修炼。外把万缘锻炼。炼过更宜重炼。识破何劳炼。才方向里闲烹炼。六贼三尸频炼。镜灭心忘丹炼。得得成真炼。
马钰	满庭芳	赠莱阳县众醮首	高密钟真，莱阳姜鉴，废坊辛氏名通。邀予追荐，不避雪和风。捧示众官书疏，跪领外、承顺诸公。居环堵，一餐薄粥，须办十分功。加持非草草，玉山踏碎，金藏颐中。要虎龙交媾，产出元容。整顿精神惺洒，救亡灵、尽赴蓬宫。人听劝，齐心乐善，释道一般崇。
李齐贤	太常引	暮行	栖鸦去尽远山青。看暝色、入林。灯火小于萤。人不见、苔扉半扃。照鞍凉月，满衣白露，系马睡寒厅。今夜候明星。又何处、长亭短亭。
王志谨	金人捧露盘	鸣鹤余音卷一	喜乐山村，风月知音，信任岁华交换。终日掩柴门，处幽轩，闲看古书慵倦。住坐从容，独行独步，都把声名断。抱守元阳，情忘境灭，气神和冲，升沉无碍，玉炉炼至宝，欲结清凉，重生温暖。寂寂空空，没空色养，真源返扑，默默熟惯。静静与清清，觉心猿意马，没丝毫乱。放旷无拘，恣情散诞。自在逍遥，行满与功成，得无生，尽他鸟兔走，飞腾休管。世情远。修真之士休宜晚。
元好问	鹧鸪天	读李崖州诗有感，何处新生黄雀儿，	袄铮??酱汗庾苁粢姚宋光明到此家。争教老作贾长沙。碧山也要崖州住，百币千遭绕郡衙。南苑月，曲江花。青云轩盖满京华。新生黄雀君休笑，占了春光却被。
尹志平	巫山一段云	秋阳观作	十九游仙子，随师历八荒。西临回纥大城隍。到处见农桑。一种灵瓜甚美。赤县几人知味。大千沙界有多般。鹤驾复东还。
蒲道源	酹江月	次李寿卿侍西轩先生九日赏菊	暮秋天气，似堪悲、还有一般堪悦。憔悴黄花风露底，香韵自能招客。手当红牙，觞飞急羽，且为酬佳节。龙山依旧，不知谁是豪杰。我爱隐士风流，就开三径，欲往无能得。万事会须论一醉，非我非人非物。座上狂歌，尊前起舞，待向醒时说。傲霜枝在，莫教空老寒色。
王恽	临江仙	送治中李公	天一云衣无定态，眼中时事休惊。年来钟鼎到书生。一麾仍出守，五马看专城。千古金陵佳丽地，中郎素有先声。一江春浪暮烟平。此身眠食外，万事总虚名。
王恽	木兰花慢	寿史中丞	相门佳公子，都忘却，贵人骄。有万石忠动，伯鱼诗礼，才气飘飘。风流谢家玉树，说妙龄、英誉冠东朝。桂殿亲承弓砚，豸冠高映金貂。两台清议耸风标。睿眷见恩饶。要宝瑟朱弦，羹梅伊鼎，试手更调。凤凰池，还浴凤，看羽毛、奕世动云宵。郑重岁寒贞节，青松千尺难。
马钰	苏幕遮	鸣鹤馀音卷四之	下丹田，明仙道。有个牛儿，不吃寻常草。玉液华池滋味好。白雪黄芽，喂得牛儿饱。金龙头，银缠缴。莹洁无尘，遍地如雪罩。摆尾摇头啖声叫。过海穿江，直上蓬莱岛。
许有壬	如梦令	次郭子敬韵四首	三日琼瑶飞洒。天巧岂容摹写。佳客不曾来，有酒定从谁把。文雅。文雅。应笑珉多玉寡。
王吉昌	行香子	木去金	木隐金形，金色浮存。木森森、有像称尊。全凭火力，逗引游魂。自客先还，独存主，各归根。去住分，性命云屯。乐天真、默默昏昏。养成阳体，霞步高奔。得傲玄玄，跻寿域，出乾坤。
许有壬	清平乐		天寒日暮。百绕梅花树。万斛清香藏不住。都在一花开处。可怜月堕霜飞。不知疏影来时。谁报云川老子，翠禽先在南枝。
赵若秀	木兰花慢	和陈思济 洞霄诗集卷九	看洞天佛地，秋气爽，湿衣寒。对九锁峰高，惊天一柱，壮观杭山。岩前。旧遗仙迹，幻云根、直作画图看。多少乔松古木，真如舞凤飞鸾。西风匹马夕阳残。行路肯辞难。便乘此清游，欲寻仙去，心与身安。班超侯封万里，笑虚名、牢落满人间。试问潺潺流水，无心争似云间。
邵亨贞	摸鱼子	题王德琏山居图	遍乾坤、好山无数，古来高隐能几。相逢尽道林泉胜，无柰利名朝市。青嶂里。望曲径深门，彷佛柴桑里。先生傲世。任短褐长，清琴烛酒，占断晋风致。疏林下，别有谈玄尘尾。清风长满窗几。门剥啄何须问，应是采芝仙子。谁可比。已不减、当时鸡犬空中起。留连晚计。尽穴石藏书，锄云种玉，千古有灵气。
陆文圭	满江红	己巳二月二十二日游北门，有感	试检春光，都不在、槿篱茅屋。荒城外、牯眠衰草，鸦啼枯木。黄染菜花无意绪，青描柳叶浑粗俗。忆繁华、不似少年游，伤心目。棠坞锦，梨园玉。燕衣舞，莺簧曲。艳阳天、输与午桥金谷。行处绮罗香不断，归时弦管声相逐。怕夕阳、影散近黄昏，烧银烛。
丘处机	诉衷情	风景	长安风景古今奇。吾道少人知。天心地肺时正，生杀按枢机。灵物秀，玉芝肥。射虹霓。山头凝望，目下三川，压尽华夷。
张野	水龙吟	暇日过田学士村居，乃父为司徒	翠微冷浸清溪，洞天惟许仙家住。主人新葺，柳亭梅坞，竹轩松户。绿野风烟，东山泉石，少人知处。怕椿翁早晚，急流勇退，田园计，已成趣。不恋銮坡玉署。要管领东皋朝暮。君应解得，风波何限，功名良苦。琥珀醅浓，玻璃盏大，醉扶归路。料沙头鸥鹭，也应笑我，却匆匆去。
牧常晁	西江月		四大一身假合，六根五蕴阴邪。一元阳处是吾家。休认形骸野马。内院神京须出，天堂地狱空华。玄玄难测此幽遐。妙用有谁知者。
王哲	满庭芳	七首满庭芳藏头字句不一，疑有误	黄邑于公乞修行论修行，翁甚喜，津堪作琼浆。清火赫，颠倒吉还昌。显金乌甚朗。中现、玉兔精详。谈正，处暑气变成霜。当。内宝，珍珠璧，一一收藏。尤良善善，性烛施张。现灵明愈耀，中土、本有真光。冥点，烟散尽，堪庆满庭芳。
凌云翰	苏武慢		仙客难逢，白云谁扫，知是采芝何处。皓鹤归来，金鸡啼罢，梦断阆风玄圃。松下高歌，橘中残着，饥后自餐龙脯。待偷桃、曼倩重来，为问木公金母。君不见、洞里桃花，花间啼鸟，又是一番春暮。弱水三千，巫山十二，指点虚无归路。君抱琴来，我邀君饮，我醉欲眠君去。向人间、游遍朱门，静看只如蓬户。
舒＊	酹江月	送指挥司王仁卿知事，代广陵郡官作	人生交谊，笃金兰气味，不堪离别。绿水红莲声价旧，又向高邮施设。幕底清风，楼前明月，此意凭谁说。美哉鱼米，此行足可怡悦。闻道细柳营中，三军整肃，训练真奇绝。赞画公余闲拭目，午夜剑光明灭。料想明年，荣膺薇省，高步登天阁。片云相隔，人来应问华发。
张翥	春从天上来	同王继学宪使赋	十里红楼。问声价如今，谁满扬州。白发书记，此日重游。听取席上名讴。拥冰弦斜伫，更为我、敛笑凝眸。觅黄骝。看端端怎比，楚楚风流。殷勤砑绫小草，写不尽宫汝，一段春柔。淡水疏花，知谁消受，几度帘卷香收。怕巫娥归去，空惆怅、梦断情留。把离愁。付行云行雨，楚尾吴。
马钰	捣练子	赠醴泉三毕先生	外休著，外休搜。外边并没好因由。外无真，外事休。内堪补，内填修。内中清净水云游。内光明，内貌周。
刘诜	满庭芳	次韵赋萍	碧唾成花，翠玑浮雾，水边裙影知谁。半沟未合，脂水过生肥。小扇迎风试拂，翩翩去、还复差池。凭兰处，怕伊贪见，见了却忘归。桥西。青不住，乳鸳行破，一瞬沦漪。看疏如有恨，密似相依。元是情根种得，更千古、欲尽何时。重相约，章台春腻，还上最长枝。
梁寅	金缕曲	泊南浦	南浦归帆暮。喜重看、螺江烟柳，鹤汀云树。画栋朱帘歌舞地，风景已非前度。只浩荡、江涛如故。相望飞楼鹏翅展，羡雄城、防卫多貔虎。又喜免，乱离苦。旧时犹记登临处。共诗朋、赋友同欢，咏今怀古。两鬓星星今老矣，却似荼蘼孤注。叹桃李、不知春去。独有洪崖青不改，似于人、恋恋能相顾。招我隐，有佳趣。
刘秉忠	木兰花慢		笑平生活计，渺浮海，一虚舟。任紫塞风沙，鸟蛮瘴雾，即处林丘。天地几番朝暮，问夕阳、无语水东流。白首王家年少，梦魂正绕扬州。凤城歌舞酒家楼。肯管世闲愁。奈麋鹿疏情，烟霞痼疾，难与同游。桃花为春憔悴，念刘郎、双鬓也成秋。旧事十年夜雨，不堪重到心头。
曹伯启	如梦令		荣悴本来何处。看取岸花汀树。醉眼眩青红，欲问真源无路。归去。归去。风外数声齐女。
宋＊	虞美人	福州北还雨中观梅	十年久共梅花别。乍见殊佳绝。腊前风景雨中天。翠竹青松，恰似映清妍。繁枝开遍香成阵。触目忘离恨。玉人谁使似冰肌。酒罢歌阑，一晌。
程文海	临江仙	寿聪山	海鹤松间襟韵，梅花雪后精神。皇家蓍蔡老元臣。彝常千载事，品物四时春。人道聪山毓秀，秀如嵩岳生申。寿身寿国寿斯文。三阶明紫极，
丘处机	凤栖梧	以上二首见西游记卷下	得好休来休便是。赢取逍遥，免把身心使。多少聪明英烈士。忙忙虚负平生志。造物推移无定止。昨日欢歌，今日愁烦至。今日不知明日事。
王＊	沁园春	渔	不种田园，投闲江海，远绝尘踪。保一家性命，扁舟为屋，随机应舵，逐浪乘风。九曲江头，三元潭里，直把银钩堕水中。波深底，把金鳞钓出，回棹孤峰。三男三女和同。向砂锅净洗热炉烘。或敲冰煮茗，渴饮一碗，得鱼换酒，共酌三钟。蓑衣解开，箬笠放下，醉唱升平月满篷。江天阔，看一篙点处，粉碎虚空。
李真人	望江南		还丹道，金水号良媒。须得华池终见宝，徒将砂向黑铅坯。莫妄损三。
白朴	垂杨	壬子冬，薄游顺天，张侯毛氏之兄正卿	撰词一咏梅，以玉耳坠金环歌之，一送春，以垂扬歌之，词成，惠以罗绮四端。夫人大名府人，能道古今，雅好客。自言幼时，有老尼，年几八十，尝教以旧曲垂扬，音调至今了然，事与东坡补洞仙歌词相类。中统建元，寿春榷场中，得南方词编，有垂扬三首，其一乃向所传者，然后知夫人真承平家世之旧也。关山杜宇。甚年年唤得，韶光归去。怕上高城望远，烟水迷南浦。卖花声动天街晓，总吹人、东风庭户。正纱窗、浓睡觉来，惊翠蛾愁聚。一夜狂风横雨。恨西园、媚景匆匆难驻。试把芳菲点检，莺燕浑无语。玉纤空折梨花捻，对寒食、厌厌心绪。问东君，落花谁是主。
王哲	燕归梁		这个修行理最深。水里淘金。见天清净处、细搜寻。唯风月、是知音。绵绵永永无令歇，如捞得、称嘉吟。一从携去上高岑。方能显、道人心。
安熙	太常引	和王治书仲安	求田问舍欲婆娑。算无地，不风波。胸次尽嵯峨。世间事、都能几多。登山临水，望花随柳，独此未消磨。便拟借行窝。正齐月、光风气和。
姬翼	柳梢青		人静月明时节。渐煮茗、炉中火灭。心宇灰寒，古桐丝断，烬花凝结。惺惺梦及华胥，迥表里、冰凝玉洁。瑞气冲融，丹云缥缈，五明宫阙。
沈禧	风入松	咏俞绍庵秋蟾台	层台高筑势崭岩。迢递隔闾阎。不将贮彼狂歌舞，深秋夜、登玩银蟾。为爱一轮光皎，又看孤影廉纤。桂花香里吟髯。兴趣自能添。露华凉透罗衣薄，更深也、万籁声潜。弹罢瑶琴三叠，还将玉管重拈。
王哲	武陵春		叮嘱阎公归故里，传语醴泉人。可可贪求莫恨嗔。赢取好精神。只此堪能为大道，何必苦寻真。稍稍诸公悟此身。便是出嚣尘。
钱应庚	八声甘州	和邵复孺	折阑难寄远，渺汀蒲，烟思共依依。甚檐花听断，骚章歌罢，此意谁知。满眼孤村流水，肠断去年时。过了端阳日，重问归期。同是天涯羁旅，叹湘灵鼓瑟，笑我全非。九江风雨外，有客淡忘归。正目渺、骞情愁予，又吴潮、吹上竹枝词。西窗夜，待剪灯深坐，却话相思。
元好问	沁园春	除夕二首	腐朽神奇，梦幻吞侵，朝昏变迁。怅残灯旧岁，鸡声竞早，春风归兴，雁影相先。南渡崩奔，东屯留滞，世事悠悠白发边。虚名误，遍人间浪走，恰到求田。青红花柳争妍。意醉眼、天公也放颠。更云雷怒卷，颓波一注，冰霜冷看，老桧千年。园令家居，陶潜官罢，无酒令人意缺然。从教去，付青山枕上，明月尊前。
高宪	梅花引	中州乐府案此下中州乐府原有梅花引	蒿火目。藜羹腹。书生宁有封侯骨。长须奴。下泽车。艰关险阻，谁教涉畏途。半生落漠长安道。一事无成双鬓老。南辕胡。北辕吴。功名富贵，情知不可图。槐安梦。鼓笛弄。驰骤百年尘一哄。陶渊明。张季鹰。一杯浊酒，焉知身後名。有溪可渔林可缴。须信在家贫也乐。熊门春。江云。几时作个，山间林下人。
刘迎	锦堂春	西湖	水漫汀洲新绿，云开崦嶂微青。残红不见成阴后，??寂无声。笑傲坡公一梦，风流杜牧三生。西湖依旧人中意，来去竟难凭。
王恽	感皇恩	昔向长年老敕断家事，无令子孙关白	绩，照映一世，未老得请于朝，亦慕子平为人，尽以内务付之。诸郎其贤于人远甚，某喜闻而乐道之，为赋此，以歌其盛德云节序四时闲，功成还退。此事君侯与心会。幽亭高卧，眼冷画堂金翠。越装都付与、诸郎辈。虎帐筹边，锦歌凯。惨淡风云梦江海。大绍挂壁，小隐一枝松盖。清闲人道胜、中书拜。
马钰	菊花新		碧洞深藏真景致。黄白花开金玉异。不住有祥云，甘露降、瑞中增瑞。孟嘉落帽陶潜志。又争知、这头瞻视。日日庆重阳，功行满、六铢衣赐。
马钰	杨柳枝	赠赵道济	日里金鸡叫一声。梦初惊。清风枕上有馀清。酒初醒。雾卷云收天似水，月初明。虚堂寂寂绝尘情。性初平。
许有壬	鹧鸪天		伏腊归宁已怆然。天涯回首路三千。倦游久赋王孙草，写恨应歌相府莲。天也老，月空圆。铁心难受夜如年。麝煤闲杀春风手，想像颦蛾更可。
周权	蝶恋花	夜酌荷亭	数亩宽闲吾老圃。着个茅亭，斗大无多子。水槛水花明楚楚。洒然不受人间暑。夜悄虚阶初过雨。酒浅香深，风味清如许。沁薄吟襟时挹伫。
王哲	采桑子	咏棋（原调误作卜算子，兹据律改）	两人斗胜俱夸会，路路相违。子细俟依。劫尽方知解了围。遇迷不晓双关意，各自藏机。孰是孰非。却被傍观冷笑微。
元好问	鹧鸪天		著意寻春苦未迟。无情风雨妒芳期。青楼天远无书到，绣被寒多只梦知。云澹泞，月低迷。洛阳山色见愁眉。何时重解香罗带，细看春风玉一。
姬翼	一剪梅		是是非非横口开。颠颠倒倒，百种乖崖。仙凡何地可安排。万事无根，空去空来。一点灵明大矣哉。茫茫今古，空有全该。巫咸休作杜权猜。魔魅难窥，宝鉴当台。
程文海	千秋岁	寿刘中庵	报梅开处。又报君初度。冰雪种，琼瑶树。重逢仍妩媚，方发非迟暮。春满面，广平消得平生赋。观里桃应妒。无奈冰霜?香不断，清如许。从教吹笛裂，自有和羹具。花会否，明年相见沙堤路。
梁寅	金菊对芙蓉	秋思	玉刻奇峰，蓝拖秀水，秋光浑似耶溪。渺苍烟十里，白鸟孤飞。恨无越女芙蓉艳，兰舟小、桂棹轻移。西风残照，樵人渔子，结伴尤宜。无柰物理难齐。叹鱼虾苦瘦，雁鹜多肥。望茫茫江海，今更何之。溪头绿树亲曾种，耐寒暑、应笑人衰。青山千仞，白云万顷，须理荷衣。
张伯淳	木兰花慢	送季治书	羡高标雅量，窗八面，更玲珑。每风日佳时，湖山清处，袍锦从容。不把云霄自隔，向尊前、看我啸吟中。人世流光易老，古来知己难逢。青骢。来往太匆匆。呵护有纱笼。想当道豺狼，先声到处，胆落英风。南楼暂容横榻，算览观、有限兴无穷。别后相思何处，心期付与飞鸿。
吴镇	渔父		雪色髭须一老翁。欲将短棹拨长空。微有雨，正无风。宜在五湖烟水。
张野	木兰花慢	陪安参政宴吴山盛氏楼	爱吴山佳处，凝望际，眼增明。正帘卷江涛，屏开罨画，境接蓬瀛。中朝相君宽厚，领太平、歌吹宴簪缨。巧啭雏莺锦字，哀弹小雁银筝。人生乐事古难并。清兴卷沧溟。恨老矣刘郎，病馀司马，慵举瑶觥。登临不留一语，怕风烟、笑我太无情。收拾新诗未了，钱塘落日潮生。
谭处端	踏莎行		赠王三校尉稽首王公，微言少告。残年霜鬓君今到。攀缘恩爱几时休，闲身强健灰心好。深理幽微，世情颠倒。寂寥潇洒搜玄奥。水云同步访丹阳，孤峰共饮蟠桃老。
王沂	青玉案	送温叔刚之解州军司幕官	东风扑面飘红雨。正杜宇，催春去。马首西山青半缕。汾阴箫鼓。晋阳烟树。总是消魂处。芙蓉绿水佳宾主。赌酒金钱更数。若见东皋烦寄语。山林真味。醉乡天趣。待我平分取。
袁易	声声慢	寿张仲宝 乔木所居亭名	签芸垂砌，带草萦连，一庭生意天宽。半卷书帷，弦歌书永人间。西泠软红自远，对森森、乔木苍寒。拈彩笔，洒云烟零乱，飞度吴山。谷雨初收时候，向魏紫屏帏，舞袖斓斑。更喜今年，浓恩为染罗。倾杯燕莺院子，拥神仙、绿鬓朱颜。春似锦，驻风光、都在牡丹。
宋＊	满庭芳	汴中寒食	雨意，养花天气，卖何处春箫。清明上已，车马正连朝。对酒唱、归时多忘，惜华心、醉后偏饶。凝云暮，青楼帘卷，几度对魂销。无聊。空怅望，东阑雪剩，北郭香飘。梦江南行乐，水远山遥。深院宇、绿窗啼鸟，晴寒食、宝月良宵。秋千外，柳风柔小，无力着春娇。
谭处端	满庭芳		烟敛云收，蟾孤秋静，湛然独显希夷。常从坦荡，默默饮刀圭。宝鼎祥烟攒聚，气神会、结就灵芝。闲游好，飘飘云水，物外访相知。随时。缘分过，饥来觅饭，逐处投栖。任忙忙乌免，物换星移。且恁尘中闲散，功成后、别有师期。将归去，一轮明月，独步赴瑶池。
王哲	瑞鹧鸪		这回捉住四时春。夺得温和养本真。跳出世情居异世，尽教人道不凡人。何须苦苦调精气，不在区区漱液津。莹处晴空开日月，锐然特放九光。
善住	浣溪沙	夏日	帘卷薰风夏日长。幽庭脉脉橘花香。闲看稚子引鸳鸯。四月雨凉思御夹，三吴麦秀欲移秧。不知身在水云乡。
王恽	水龙吟	赋莲花海棠	两株云锦翻空，换根元有丹砂。绣帏重绕，银红高照，故家风味。翠羽生红，雾纱肌玉，风流谁比。记沉香亭暖，真妃半醉，云鬓乱，耽春睡。梦里昆明灰冷，恍留在、红幢翠袂。金盘华屋，无心与并，朱门桃李。一伤春，临轩便恐，彩鸾交坠。倩紫箫唤起，霓裳旧曲，拚花前醉。
刘因	木兰花		锦云十里川妃供。一棹晚凉风款送。只愁无处着清香，满载月明船已重。冰壶水鉴元空洞。天意似嫌红翠拥。并教风露入吟尊，不惜秋光浑减。
刘敏中	满江红	十一月十六日，为蔡知事寿	爱日回春，恰开放、江头梅萼。还更有、远山晴雪，竹溪松壑。晚节丰年人尽喜，良辰美景君须乐。便弃教寿酒一千钟，深深的。眉宇秀，胸怀廓。问谁识，平生略。只优游无事，笑谈宾幕。万里秋天鸿鹄志，高名四海麒麟阁。待此时、满意祝庄椿，扬州鹤。
张翥	清平乐		先生醉也。甚矣吾衰也。万物不如归去也。陶令真吾师也。篱边菊蕊初黄。为花准备携觞。只恐不如人意，风风雨雨重阳。
吴存	最高楼	寿松巢次韵	南州士，人品用番川。春动九霞筵。皋比早志青云上，角巾晚傲白云边。喜诸孙，兰洒洒，玉娟娟。笑七十、曲江欢未足。笑七十、金城闲未得。吾一壑，可忘年。金丹九转来云鹤，玉琴三叠和风蝉。报君知，巢上老，海棠仙。
马钰	满庭芳	因梦作	时当春社，庵里闲眠。梦魂飞上峰颠。忽见山中神道，万万千千。个个无些喜色，予闲问、因何惨然。闻此语，便一齐大恸，却诉因缘。某等当元学道，都缘谓，贪杯爱恋腥膻。做灵只，以是失了神仙。如今才方省悟，便见他、酒肉如冤。须当避，劝先生进道，戒行精专。
王丹桂	水调歌头	赵相公寿日	秋色入林杪，湛湛碧天长。篱边数丛黄菊，次第吐清香。自昔群真朝会，共话人间兴废，应运佐时康。遽命骑鲸客，羽下穹苍。禀天和，怀信惠，效忠良。甘分重职调御，大度愈恢张。况是从来声价，优渥溥沾高下，民愿庇馀光。献颂期君寿，永与镇安阳。
袁士元	贺新郎	陈架阁家盆藕间岁复开 强村丛书用传	淡月黄昏里，粉墙阴，盆池漾绿，藕花初吐。悄似飞来双属玉，风动翩翩素羽。漫引得、人人争观。拍手阑干惊欲起，怅然、并立长凝伫。思往事，意容与。当年妙选登莲署。正花开、邀朋醉赏，尚留佳句。藏白收香今六载，还我风流检府。最好、冰姿清楚。一点炎尘曾不染，纵盘根错节仍如许。花为我，笑无语。
邵亨贞	虞美人	谢张芳远惠杏花	闭门日日听风雨。不道春如许。老来犹自爱看花。及至看花双眼被愁遮。杏花不改胭脂面。愁里惊相见。花枝犹可慰愁人。只是短鬓不禁。
王恽	木兰花慢	伏闻鉴辂近在山北，以疾不能前迓	慢，以见葵藿倾乡之万一云怅居庸北口，爱苍霭，拥千岑。淡秋满陪京，翠华南狩，万骑。从千宫，望清尘、拜听车音。日月中天统在，风云龙虎台深。马迁留滞卧周南。恋阙破丹心。恨伏枕悠悠，情关药里，梦共秋衾。岂知金镳野鹿，恐暮年、分薄是长林。却为有恩未报，许身愧比南金。
元好问	满江红		问柳寻花，津桥路、年年寒节。佳丽地、梁园池馆，洛阳城关。白鹤重来人换世，凄凉一树梅花发。记水南、昨暮赏春回，今华发。金缕唱，龙香拨。云液暖，琼杯滑。料羁愁千种，不禁掀豁。老眼只供他日泪，春风竟是谁家物。恨马头、明月更多情，寻常缺。
许有壬	水龙吟		历观今古名臣，求如公者人能几。平生勋业，行其无事，一诚而已。方信名言，臣门如市，臣心如水。正乾坤清晏，飘然高蹈，非明哲、安能此。太古岁寒松柏，尽春风、闹开桃李。傅岩霖雨，苏门风月，无非天理。莫讶求闲，从来老眼，阅人多矣。待他年，凤诏九重重下，为苍生起。
邵亨贞	西河	一春索居味殊恶，赋此纪怀 以上四印齐	春梦觉，一声何处啼鸟。东风二月旧江南，庾郎暗老。暖寒日日禁单衣，阑干凭遍清晓。水涯柳条渐好。玉几度曾到。如今巷陌蹋青时，故人去杳。杏花不在宋东邻，苔墙犹自围绕。凤鞋次第又斗草。暗凄凉、前度怀抱。病后不禁愁恼。怕西园、路湿残红如埽。空忆花前纤腰袅。
洪希文	阮郎归	焙茶	养茶火候不须忙。温温深盖藏。不寒不暖要如常。酒醒闻箬香。除冷湿，煦春阳。茶家方法良。斯言所可得而详。前头道路长。
张养浩	感皇恩	自寿 此石刻见山东历城县志卷二十四	林壑八年闲，吟残山色。无处烟霞不相识。真欢清福，举世谁人曾得。天教分付与，云庄客。万里侯封，九华仙伯。未必情浓似吾适。扁舟风月，好景初无今昔。遐龄原不在，餐松柏。内张文忠公祠。碑额最上层刻张养浩自寿词，草书。下题八分书七聘堂记四字，记文，正书，苏天爵撰。碑阴有虞集五言古诗一首。词综补遗卷十八又录张养浩行香子一叶舟轻一首乃东坡词之误。
王吉昌	金盏子		锁猿心。虑沉沉。冥冥杳杳玄机运。南天火，北渊金。开汞鼎，虎龙吟。滋九气，剥群阴。酒勤斟。韵风琴。断送木童洪醉饮。六腑畅，五神歆。济圣域，脱凡襟。清净体，鬼神钦。
丘处机	望江南	四时四首 鸣鹤馀音卷之二	山中好，最好是春时。红白野花千种样，间关幽鸟百般啼。空翠湿人衣。茶自采，笋蕨更同薇。百结布衫忘世虑，几壶村酒适天机。一醉任东。
元好问	鹧鸪天		一日春光一日深。眼看芳树绿成阴。娉婷卢女娇无柰，流落秋娘瘦不禁。霜塞阔，海烟沈。燕鸿何地更相寻。早教会得琴心了，醉尽长门买赋。
虞集	烛影摇红	淮南故将军家有歌妓，才容自许，	愿一见公，竟不及见而卒。客有为以赋此曲者雪映虚檐，梦魂正绕阳台近。朝来谁为护重笼，云卧衣裳冷。应念兰心薰性。对芳年、才华自信。洞房春暖，换羽移宫，珠圆丝莹。板压红牙，手痕犹在余香泯。当时惟待醉翁来，教听莺声引。可惜闲情未领。但雕梁、尘销雾暝。几回清夜，月转西廊，梧桐疏影。
姚燧	满江红	守岁	六十一年似，窗隙白驹驰。人家守岁痴计，明日怕容辞。万事才堪一笑，何必朱颜年少，谁不侮吾衰。只看屠酥酒，先酌襁中儿。无以为，闲隐括，谪仙诗。人生日日浑醉，百岁以为期。三万六千场耳，一日杯倾三百，巧历算能推。试问自今去，余有几何卮。
张野	清平乐	和李御史春寒	日长亭馆。尚问寒深浅。底事今年花信晚。柳外东风未软。韶光已近春分。小桃犹霜痕。天意因怜病起，故教迟吐清芬。
许有孚	摸鱼子		买陂塘旋栽杨柳，佳人屡辍斋务。扁舟荡漾亭深处，堪避片云疏雨。明月渚。有仙子凌波，解佩留芳屿。园丁亦语。道四美俱全，二难巧遇，杯酒易成趣。升平相，元与旌阳同许。水云身世希吕。归来却觅玄真子，不和岳阳楼句。斟佳醑。怅瑶瑟朱弦，遗曲谁能谱。谈今援古。听无底书囊，有源诗派，何必种芝圃。
舒＊	虞美人	闻邑云台烟火花灯，老倦不复往观 强	纷纷儿女看灯去。千点摇红树。翠鳌山倚紫云堆。记得年时，老子也曾来。硫硝结缚通仙技。光焰千般异。今年老子懒来看。手弄梅花，和月。
邵亨贞	东风第一枝	年来逆境驱驰，不知岁序之有游	，与南金翦镫小酌，分题写怀。追念古人乐事，今无一在眼，时于文字中见其一二，遂各想像旧事为之。然心之所好，亦寂寞中一乐也，予得此调舞馆簪蛾，谯门试角，疏镫时弄春影。晓檐铁马敲晴，夜筝锦鸿送冷。铜驼陌上，早官柳轻黄笼暝。料小楼、一枕微酲，已被暖寒欺醒。花信阻、锁窗惯静。芳事杳、翠衾倦整。晚妆似怯梅钿，旧香尚拟篆鼎。朱门双掩，向斗鸭阑干慵并。待灞桥、重暖新墟，拟约倩桃阑艇。
刘敏中	木兰花慢	送亲卫刘副使迁成都统军，公号舜	灿星缠宝校，跨天驷、日华边。看岭表孤松，峰尖秋隼，谁与争先。君王识公英武，便除书、飞下九重天。内府彤弓矢，元戎虎旆龙旃。阴风惨淡拂春烟。万里入秦川。想诸将欢迎，三军贾勇，威震江。何如渭城客舍，对青青柳色惜离筵。回首平吴事了，兜鍪更换貂蝉。
舒＊	水龙吟	端午日，寓宁干作，时四方汹汹，民	轻云阁雨还晴，苍黄又负端阳节。去年今日，大鄣深处，寸肠千结。好事无多，良辰难再，犹传遗孽。看连城洞，大家愁恼，这光景、何时歇。因想金陵佳丽，闹秦淮、龙舟称绝。牙樯锦缆，翠冠珠髻，画阑罗列。回首丘墟，满襟尘土，向人空说。且停杯，容我离骚细读，罗江月。
马钰	满庭芳	赠骆先生刘石二先生	诸公学道，莫学奇怪。无为无作无赛。百不歌中四句，偈内持戒。身心木雕泥捏，遇千魔、万难不采。常宁耐，常宁耐常耐，宁耐宁耐。悟彻观天之道，执天行关要，自是交泰。常处真常常应，常静常在。真常真欢真乐，现真如、超越三界。真无坏，真无坏，无坏无坏。
王哲	感皇恩	丁亥年十月初一日，先生要化马钰，	百日锁庵门。擒颠缚傻。闲闲澄中，静养真假。个人叹问，直恁如斯潇洒。我咱知得也。诚清雅。别有一般，分明好画。频频擎出暂悬挂。那满要看，万斛珍珠酬价。恁时传说下。些儿话。
丘处机	沁园春	示众	世事纷纷，似水东倾，甚时了期。叹利名千古，争驰虎豹，丘原一旦，总伴狐狸。枳棘丛中，桑榆影里，乱冢堆堆谁是谁。君知否，谩徒劳百载，空皱双眉。争如归去来兮。放四大、优游无所为。向碧岩古洞，完全性命，临风对月，笑傲希夷。一曲玄歌，千钟美酒，日月循环不老伊。童颜在，镇龟龄鹤寿，罢喝黄鸡。
许有壬	沁园春		弱冠离家，浪走人间，馀三十年。柰救时才短，虚尘政府，读书功少，深负经筵。风月西清，冰霜柏署，一岁中间漫几迁。君恩重，便不教覆，直许归田。丰碑高表洹阡。又飞上吴头万里船。把家传图史，拂除尘蠹，旧栽松竹，收贮云烟。大别嵯峨，鹄逢缥缈，尽在先生几案前。闲人事，但登楼小酌，闭户高眠。
张之翰	朝中措	十六夜月	夜来三五月初圆。歌吹竟喧阗。二八婵娟更好，便无人对樽前。可怜浮世，只争一夕，如许心偏。玉色何尝喜愠，年年岁岁依然。
张翥	苏武慢	岁晚再雪，仍用前韵	岁晚江空，雪飞风起，老境若为聊赖。家人解事，准备深尊，旋遣夜窗寒解。萍梗孤踪，幻影浮生，万里喜还闽海。但囊中留得，诗篇烂写，水情山态。真比似、一个冥鸿，南来北去，阅尽几重关塞。名缰利锁，绊杀英雄，都付醉乡之外。惟不能忘，一舸吴淞，鲈脍豉羹莼菜。且今宵还我，冰壶天地，眼空尘界。
王哲	绛都春		天然省悟，此一遇转增，清凉尤憬。定里铅汞结就，都缘壬逢丙。元初面目成琼颈。返照长生安静。速令归去，前程已许，久通坚永。好景。光传焕炳。见空外万门道，银霞齐整。渐渐近来，相接相迎，须臾顷。蓬莱路阐神仙境。有个金童邀请。谨持玉诏，亲教害风受领。
谢应芳	蓦山溪	遣闷，至正丙申作	无端汤武，吊伐功成了。赚尽几英雄，动不动、东征西讨。七篇书后，强辨竟无人，他两个，至诚心，到底无分晓。髑髅满地，天也还知道。谁解挽银河，教净洗、乾坤是好。山妻笑我，长夜饭牛歌，这一曲，少人听，徒自伤怀抱。
元好问	浣溪沙		琼压为浆作卮，使君真是吏民师。碧桃仙酎饮乡期。五马旌浮喜色，南溪风月要新诗。缓趋及瑶池。
刘处玄	玉堂春		道德清平，贤者真易化。世梦知空，几人放下。厌浊清居，周天运爻卦。身是行庵到处家。养就圆光，碧虚无执，把万里清澄，自然悬挂。物外逍遥，潇潇真脱洒。悟者超升学者麻。
王哲	惜黄花		大仙师父。常来救苦。且作凡间人、说些宗祖。地下一声雷，震动山头雨。怎知道、铁牛耕土。坎离并子午。擒龙捉虎。这般事，无一个、与心为主。越斗巧机关，大限数来取。看你得、那个门户。
刘因	太常引		男儿勋业古来难。叹人世，几千般。一梦觉邯郸。好看得、浮生等闲。红尘尽处，白云堆里，高卧对青山。风味似陈抟。休错比、当年谢安。
马熙	太常引		露桃云杏不胜浓。合让水花红。别种出林东。为冰雪、相看改容。洹堂双瓮，此时千叶，愁绝珠宫。贮酒待吟翁。念畴昔、时来一中。
元卿	清平乐	题碧梧苍石图 珊瑚网名书题跋卷八	因缘未断。江上湖平岸。心事留连烟水漫。愁见天边孤雁。买兰和粉方成。因何辜负芳卿。老树不禁风落，寒猿夜夜哀声。
许有孚	摸鱼子		买陂塘旋栽杨柳，新来已见成务。小山丛桂人如玉，何用为云为雨。怀北渚。怅渺渺予怀，目断游龙屿。凭谁寄语。正宋玉悲秋，桓温种木，妨我远游趣。西风劲，一鹤横空何许。匆匆月又南吕。崇台迥出云霄里，好是登高题句。时载醑。却不似香山，泪落琵琶谱。无多让古。有黄菊青松，寒香晚节，吾不负吾圃。
马钰	苏幕遮	鸣鹤馀音卷四之	上丹田，玄空路。玉锁金关，八卦珠帘库。左有青龙，右有白虎。碧眼胡僧，便是三清土。虎伏龙，龙伏虎。战退三尸，赢得河车路。意马心猿弄拴住。运上昆仑，透入泥丸去。
谭处端	如梦令		清净无为做彻。高下休生分别。灭尽我人心，自有真师提挈。提挈。提挈。云绽家家明月。
邵亨贞	点绛唇	秋夜横泖旅窗听雨，有怀故园	两鬓秋风，掩关坐听黄昏雨。灯前自语。世乱甘清苦。蔓草愁烟，荒却东陵圃。归期阻。荆榛满路。投老知何处。
谢应芳	沁园春	壬寅岁旦，枕上述怀	四海烟尘，一棹风波，经行路难。幸儿孙满眼，布帆无恙，夫妻白首，青镜犹团。笠泽西头，碧山东畔，又与梅花共岁寒。新年好，有茅柴村酒，荠菜春盘。帝人莫笑儒酸。已烂熟思之不要官。任伏波强健，驱驰鞍马，溪遭遇，弃掷渔竿。霜满朝靴，雷鸣衙鼓，何似农家睡得安。闲亭里，唤山童把，野老交欢。
王特起	喜迁莺	题郝仙女庙壁 词品卷二	汀洲苹满。记翠笼采采，相将邻媛。苍渚烟生，金支光烂，人在雾绡鲛馆。小鬟顿成云散，罗袜凌波不见。翠鸾远，但清溪如镜，野花留靥。情眷。惊变现。身後神功，丝满吴蚕茧。汉女菱歌，湘妃瑶瑟，香动倚云层殿。彤车载花一色，醉尽碧桃清宴。故山晚，叹流年一笑，人间飞电。
朱唏颜	满庭芳		炉寒，梅花帐矮，篝镫愁坐更残。欲眠还起，身已怯吴蚕。夜静珊珊入竹，依稀听、石上清。遥知道，东皇赋瑞，和气满长安。明廷多俊彦，清班振鹭，健笔翔鸾。笑儿女才卑，空占今坛。奇绝邹枚赋咏，玉蜍冷、宫袖呵寒。君知否，玉堂清禁，终不似人间。
胡祗＊	南乡子	咏李通甫秋扇	新样玉珑。遍赐轻凉满汉宫。记得班姬拈彩笔，恩隆。写人新诗字字工。残暑又西风。动是经年箧笥封。只欠一枝霜后叶，殷红。点破团团。
王恽	感皇恩	下晋州卧病中，谢故人相访	暴下晋州城，茫然心曲。卧对风轩数竿竹。暑光不受，似我腰围束。病机还自忖、非寒燠。力仕难任，居头不足。风雨忧愁更相促。星星鬓影，中有利名千斛。省来都外物、真蛮触。
元好问	玉楼春		谪仙暂下金銮殿。欢宴瑶池春未晚。飞琼献舞锦靴寒，弄玉吹箫银字暖。寿觞阿母年年劝。犹道碧桃香尚浅。花开更待几东风，应见华千岁。
王哲	苏幕遮		莫端身，休打坐。摆髓摇筋，嘘咽稠粘唾。外用修持无应和。赢得劳神，枉了空摧挫。要行行，如卧卧。只把心头，一点须猜破。返照回光亲看过。五色霞光，覆焘珠明颗。
刘敏中	鹧鸪天		一段清香云锦秋。双花开处尽风流。只应无语常相并，却是多情不自由。湘水怨，汉滨愁。淡烟斜日两悠悠。凌波不下横塘路，对立西风共倚。
程文海	渔家傲	次韵谢郭西  佥事	出世自怜居佛后。眼前万境真何有。曲调最新情却旧。重湖右。林宗一笑同携手。西有云初出岫。浮空肯学纤绉。须信此中无雨久。君识否。老夫只羡无官守。
韩奕	鹊桥仙	渔父词和放翁韵	三江秋水，五湖春雨。只在钓船中住。滔滔波浪与天浮，钓时认得鱼多处。杏坛有树。桃源有路。罢钓有时间去。虽年八十尚垂纶，不是、
柯九思	柳梢青	右和将残补之词翰，称妙一代，此卷	琼散残枝。点窗款款，度竹迟迟。欲诉芳情，曲中曾听，画里重披。春移别树相期，渐老去、何须苦悲。人日酣春，脸霞清晓，复记当时。当年风致，勉强续貂，以贻好事。丹邱柯九思书於云客阁，至正元年冬十有一月日南至也。以上四首和词并见郁氏书画跋记卷一。
王丹桂	木兰花慢		叹滔滔苦海，任群迷，恣漂游。被有限形躯，无涯爱欲，一向拘囚。空生万千计较，况百年、短景不常留。贪为名深利切，岂期水远山悠。如流。岁月相催，宜省悟，觅抽头。向太一峰前，双林树下，早把心收。从来既知是错，待番番、放下便休休。撒手纵横无，状同不系之舟。
谢应芳	八声甘州	寄无锡钱梦弼 此下丁藏付藏钞本，	记年时东走避风尘，随处觅桃源。偶相逢一笑，堠山西畔，乔木参天。百尺元龙楼上，下榻许高眠。鼓我瓠巴瑟，鱼鸟欣然。每日春风池馆，有竹林诸阮，醉袖联翩。要簪花捧砚，常挟两飞仙。又安知、桑田变海，竟飘零、老去雪盈颠。绨袍外、故人余意，肝胆雕镌。极是。周咏先又补此三首，误矣。
王恽	西江月	大河凝冰蔽川而下，与一二僚友登白	散策暂辞凫吏，倚楼来听渔歌。夕阳西下乱山多。白鸟苍烟卫破。一夜朔风吹雪，白云飞满长河。不将幽梦付凌波。意在吴郎画舸。
许有壬	南乡子	次可行韵二首	薄宦苦营营。半世长亭复短亭。一旦结茅当叠嶂，云屏。朝暮阴晴几样青。浊酒瓦盆盛。农父无才却有情。好雨知时公到此，安宁。话到盆空。
景覃	凤栖梧		倦客情?纷似缕。小院无人，卧听秋虫语。归意已搀新雁去。晚凉更作潇潇雨。架上秋衣蝇点素。冷菊戎装，尚被春花妒。别有溪山容杖履。
王恽	喜迁莺	题圣姑庙  仙姓郝氏，博陵县会涡里	仙年方笄，姿态殊丽，尝同郎辈采频溪中，乐而忘返。一日，苍烟盛起，白书异色，龙渊鲛室，金支光烂，飘飘然有波神流而上，众姝惊散。仙独留不去，遥见与神顾语，乘碧茵同逝。俄烟开日晶，遂失所在。其母哀求水滨愿言一见，良久，觉异香袭人，仙雾发风驭，隐约于波渚间，若有以谢曰，儿以灵契，托迹绡宫，阴主是水，尘缘已断，毋庸悲悒。今而后，使乡梓田岁宜，有感而通，乃为吾验。时魏青龙二年也。年人相与馆仙于博陵城，台制甚宠丽。县教论李曜告予如此，今燕赵间冷灶日，香火趋祀者，所至风动，以孝感圣姑称云。至元庚辰夏四月，按部至县，喜其事甚异为民祷祠下，以仙吕命曲，庶为迎送神词，俾邦人岁时歌汀洲苹满。记翠笼采采，相将邻媛。苍渚烟生，金支光烂，人在雾绡鲛馆。小鬟顿成云散，罗袜凌波不见。翠鸾远。但清溪如镜，野花留。情。惊变现。身后神功，丝满吴。汉女菱歌，湘妃瑶瑟，春动倚云层殿。彤车载花一色，醉尽碧桃清宴。故山晚。叹流年一笑，人间飞电。
吴澄	木兰花慢	再用韵 原误作  ，兹据何抄本改	正群芳开遍，花簇簇，蕊稠稠。看艳杏夭桃，蒸霞作糁，辊绣成球。天然素肌仙质，对浓汝艳饰似含羞。痴绝京华倦客，贪眷忘却南州。传闻天上玉为楼。此事付悠悠。且白书风前，黄昏月下，烂熳同游。神疑藐姑冰雪，又何须、一醉解千愁。自有壶中胜赏，酿来玉液新。
张翥	风流子	赏筝妓崔爱	梨园供奉曲，卿卿解、写入十三弦。听促弹宝柱，暮催行雨，放娇银甲，春绕飞烟。可人处、凤声啼玉碎，燕尾点波圆。宜与画看，徽容妍丽，欲裁诗寄，莺思缠绵。多情曾相遇，归舟字、梦里尚记游仙。好倩钿床纤手，移近尊前。尽何处教吹，玉箫明月，此情追忆，锦瑟华年。多少旧愁新恨，知为谁传。
元好问	贺新郎	箜篌曲为良佑所亲赋	赴节金钗促。爱弦间、冷冷细语，非琴非筑。别鹤离莺云千里，风雨孤猿夜哭。只雌蝶、雄蜂同宿。汀树诗成归舟远，认宫眉、隐隐春山绿。歌宛转，泪盈掬。吴儿越女皆冰玉。恨不及、徘徊星汉，流光相属。破镜何年清辉满，寂寞佳人空谷。人世事、寻常翻覆。入塞新声愁未了，更伤心、听得开元曲。呼羯鼓，醉红烛。
王惟一	西江月		一点真阳在坎，移来点化离阴。这些造化义幽深。须是明心见性。妙在一尘不染，自然对境无心。可怜世上少知音。会得超凡入圣。
刘燕哥	太常引	饯齐参议归山东 青楼集	故人送我出阳关。无计锁雕鞍。今古别离难。兀谁画、蛾眉远山。一尊别酒，一声杜宇，寂寞又春残。明月小楼间。第一夜、相思泪弹。
元好问	阮郎归	为李长源赋	帝城西下望西山。城居岁又残。万家风雪一家寒。青灯语夜阑。人瓮，鬼门关。无穷人往还。求官莫要近长安。长安行路难。
王哲	山亭柳		性本慈悲。要觅玄机。妙理上欲寻思。一身无可脱，被家缘、火院驱驰。爱欲猛捐样下，怎标向、那妻儿。此个丹成分两处，若教行坐总相随。但恐不由伊。双全全举得，人人尽、学取无为。清静到头各就，只庞居。
虞集	一剪梅	春别 花草粹编七	豆蔻梢头春色阑。风满前山。雨满前山。杜鹃啼血五更残。花不禁寒。人不禁寒。离合悲欢事几般。离有悲欢。合有悲欢。别时容易见时难。怕唱阳关。莫唱阳关。
王吉昌	风入松		乾坤鼎沸炼神丹。聚虎肺龙肝。合和蟾凤凝嘉瑞，变盈空、甘露。敛掠烹成金液，喷真味，霭椒兰。峥嵘酌饮醉乘鸾。韵法曲吟弹。舞袖婆娑容仪整，傲清风、明月天宽。一段清凉活计，占长春，得真欢。
许有壬	水调歌头	和郑彦章韵	春来久无雨，都作艳阳天。天公素念民事，其忍秽良田。鞭起九渊浓睡，散作两间膏泽，生意发天然。听得老农语，大有是今年。玉堂深，金阙近，乱云烟。乾坤放眼无际，何物不鲜妍。休把圣功收敛，要使人心满慰，万事此为先。我老归农好，宜买潞河船。
张可久	木兰花慢	常熟徐氏山园	看红梅未了，搴杜若，结幽兰。喜树遮云鬓，地开月面，竹风鬟。投竿。钓鱼台下，似画舫、和雨阁前滩。龙挂古藤千丈，鹤眠矮屋三间。跻攀。危磴小阑干。松外倚高寒。且缓步寻诗，忘怀唤酒，满意看山。斓斑。紫苔外晕，拂苍云、字字碧琅。说与花间胜友，主人未可清闲。
王哲	满庭芳	修行	阴尽阳纯，命停性住，先须汞识铅知。白坚黑固，土马木牛随。卯酉常从子午，申庚聚、用坎迎离。刀圭至，震龙兑虎，赤风斗乌龟。堪宜。真水火，癸丁炉灶，丹结何疑。漱琼浆玉液，神水华池。滋润灵芽瑞雪、日鸡叫、月兔推金翁喜，黄婆立便，养姹女婴儿。
元无名氏	醉太平		堂堂大元，奸佞专权。开河变钞祸根源，惹红巾万千。官法滥，刑法重，黎民怨。人吃人，钞买钞，何曾见。贼做官，官做贼，哀哉可怜。
王＊	西江月		学道先明玄牝，修真须用工夫。三般药物不偏枯。也要坚刚一悟。月下擒来玉兔，海中捉出金鸟乌。半时运火入坤炉。炼得神丹坚固。
长筌子	杨柳枝		二曜忙忙若转丸。走天边。催人贩骨似丘山。不停闲。恋火猫儿拽不出，忒痴顽。遍观尘世总如然。好心酸。
谢应芳	如梦令	陈彦真居昆陵鹤溪之阴，中年以来，	，余闻而嘉之，故作此以赠满眼青山如画。说甚玉堂金马。头戴鹿皮冠，穿个布袍冬夏。都罢。都罢。心上了无牵挂。
欧阳玄	渔家傲		六月都城偏昼永。辘轳声动浮瓜井。海上红楼歌扇影。河朔饮。碧莲花肺槐芽。绿鬓亲王初守省。乘兴去后严巡警。太液池心波万顷。问芳景。扫宫人户捞渔艇。
王吉昌	感庭秋		志通天地媾精神。消息葆全真。造化玄黄极妙，炼九阳、魂变逡巡。西来祖意坦然伸。无碍法门亲。应化河沙周普，露妙圆、糟粕清醇。
谭处端	西江月		役我尽因心意，涤除般若玄机。不劳南北与东西。方寸些儿便是。宝鉴尘埃蒙昧，须从磨炼辉辉。光明一点照无为。直入蓬莱幽邃。
张之翰	水龙吟	张大经寓第牡丹	旧时来往燕都，为花常向花前醉。十年一梦，鬓丝如许，尚余情味。曾见君家，后园深处，满栽姚魏。恨匆匆过了，寻芳时候，又早是、春归际。只想十分憔悴。说两株、吐花犹未。曲栏干凭，朝酣不语，为谁凝思。拟合金，清平妙曲，与渠相慰。怕今宵，便有无情风雨，作遮藏计。
元好问	太常引	予年廿许，时自秦州侍下，还太原，	祖道道傍。少年有与红袖泣别者，少焉车马相及，知其为观察之孙振之也。所别即琴姬阿莲，予尝以诗道其事。今二十五年，岁辛巳，振之因过予，语及旧游，恍如隔世，感念今昔，殆无以为怀，因为赋此渚莲寂寞倚秋烟。发幽思、入哀弦。高树记离筵。似昨日、邮亭道边。白头青鬓，旧游新梦，相对两凄然。骄马弄金鞭。也曾是、长安少年。
王吉昌	水龙吟		至人主掌修真柄。格外玄言究竟。澄澄沉虑，绵绵至息，氤氲真性。一混炎风劲。五门开、三奇光并。动盈虚时候，阴阳变泰，显真造，契天命。整顿神情中正。现长春、风光卓。烂霞万缕，烟岚一派，盈空澄净。远近楼台，映奋云步，逍遥歌咏傲清凉法界，安闲活计，证无为圣。
洪希文	玉楼春	重书灵严旧题处	燕语垂杨春又暮。往事空随流水去。当时杰句倩谁题，尘笔只今无着处。酒债寻常随所寓。烟竹风花堪笑语。偷闲将学少年游，终不似邯郸故。
张之翰	菩萨蛮	暮春即事	梁间双燕呢喃语。想曾知得春归处。问著不应人。芹泥香正匀。翠阴庭院悄。手摘青梅小。天气恰清和。越衫犹薄罗。
马钰	满庭芳	赠洞云散人陈姑	清清净净，搜获玄玄。观天可认根源。敷布参罗万象，日月相传。做效女娲手段，撮虚无、五色新鲜。下火炼，大功成，了了无缺无圆。得一清宁人地，无为作，自然永永绵绵。杳杳冥冥，娠德产个胎仙。便是本来面目，更明知、无口能言。恁时节，有金童来报，得去朝元。
许有壬	忆秦娥		山瓢饮。太空为幕云为枕。云为枕。松声万壑，月明风冷。人生未老宜先省。尘寰尽有清闲境。清闲境。孤云野鹤，杳无踪影。
元好问	鹧鸪天		复幕重帘锦作天。金荷银烛夜如年。汉皋解佩终疑梦，缑岭吹笙恰是仙。花一梦，柳三眠。春风无意惜芳妍。罗裙细看轻盈态，元在腰肢婀娜。
王恽	水龙吟	至元十七年三月二十二日，予按部东	临歧把酒，长歌不休，既而壶倾，犹不忍别，复聊镳几三十里，逾大尹而去。不知刘君得于予者何，而乃而相爱，因以水龙吟歌之，且酬雅厚，仍绿杨一道飞花，绣衣乱点如晴雪。玉瓶酒尽，阳关歌彻，未容轻发。绿绮论心，几人得似，刘君风节。记山堂醉，已成陈迹，今又作，东城别。世事悠悠谁料，淡长空、孤鸿明灭。老怀耿耿，正须自信，坚弥百折。白发灰心，平生留在，情驰丹阙。怅孤云细草，东州回望，恨高城隔。
元好问	满江红		一枕馀醒，厌厌共、相思无力。人语定、小窗风雨，暮寒岑寂。绣被留欢香未减，锦书封泪红犹湿。问寸肠、能著几多愁，朝还夕。春草远，春江碧。云暗澹，花狼藉。更柳绵闲?，柳丝谁织。入梦终疑神女赋，写情除有文星笔。恨伯劳、东去燕西归，空相忆。
倪瓒	如梦令		削迹松陵华寓。藏密白云深处。造物已安排，万事何须先虑。归去。归去。海鹤山猿同住。
周巽	渔歌子	樵夫四首	春山漠漠淡烟横。阴壑丁丁伐木声。啼鸟静，落花轻。看棋松下暮云。
刘志渊	声声慢		玄关击拆，抱一无离，知白守黑藏机。火运清风，三关过海轻吹。化液下成四象，作真汞、低浸华池。功九转，证黄金体就，神室辉辉。显现圆明正相，混人间天上，万变神奇。不有不空，不受垢染成疵。独擅念虚寂照，料本无、一物羁縻。真空用，显轮回颖脱，智剑高提。
张伯淳	满江红	次韵寿雪涧兄	七日新秋，还又记、生申初度。清梦到、小桥流水，翔蓬深处。去岁滦京犹望远，今年谈宴知谁与。想荷翻、翠盖饱凉?，时掀舞。何时吸，惊盘露。何必颂，长明炬。更何须伊召，何须巢许。但有金丹消息在，待将铜狄摩挲去。尽西湖、山水四时佳，宜晴雨。
凌云翰	苏武慢		雾驾云，雨巾风帽，一剑凌风飞过。下视茫茫，遥观历历，不复更知天大。日月居诸，春秋代谢，几见授衣流火。记岳阳、三度曾游，未必世人知我。游戏处、柳树为徒，榴皮作字，聊说行藏如左。列豹重关，封狐千里，不满楚人哀些。瓦砾黄金，蓬莱别馆，归去有谁知那。不须分、天上人间，南北东西皆可。
李俊明	谒金门	望梅	春一半。留与大家同看。觅个温柔林下伴。北枝犹未暖。纵有?娥照管。可惜罗浮梦短。断岭不能遮望眼。几时魂却返。
谢应芳	水调歌头	再和前韵	青白阮生眼，皮里有阳秋。谁信近来怀抱，汩汩泥穷愁。昨夜僧房听雨，如在潇湘夜泊，倚枕卧孤舟。无复少年日，解佩醉秦楼。更休说，烂羊尉，烂羊侯。三山湖上，如今田舍住东洲。洞十年金革，蓬勃一襟尘土，白雪向谁讴。濯足傍云水，披我老羊裘。
王恽	眼儿媚	赋燕子楼用斡臣继路宣叔乐府韵	横塘烟淡冷涵秋。寂寞旧妆楼。珠帘夜月，露桃幽怨，总是闲愁。形消骨化情缘在，此恨若为休。长河解浣，佳人无那，倒卷黄流。
许有壬	鹊桥仙	赠相师周可山	春秋七，江湖万里。老子阅人多矣。两朝名胜一囊诗，道浑似、当时袁李。红尘陌上，白云堆里。扰扰浮生行止。我非燕颔虎头人，但诗圣。
张雨	摸鱼儿	和王平轩	看棋枰、一番换局，山中知几朝暮。旧时王谢堂前燕，都付后人怀古。胡琴语。索燕寝凝香，此日天应许。甘回味苦。笑老子痴顽，胸中色线，终为衮衣补。投簪去，正有小山丛桂，归来依旧为主。春江剩酿番渌，门外尽多朱屦。高阳侣。惯踏醉狂歌，惊起星河鹭。花枝争舞。语兰玉阶，纤依约，犹染断缣素。
张翥	行香子		传癖诗逋。野逸山。是幽人、平日称呼。过如饭袋，胜似钱愚。尽我为牛，人如虎，子非鱼。石铫风炉。雪碗冰壶。有清茶、可润肠枯。生涯何许，机事全疏。但伴牢愁，盘礴赢，鼓咙胡。
善住	菩萨蛮	灯夕次韵	当年老子逢佳节。万户华灯连皓月。和气满江城。喧喧队子行。掩关聊共坐。静对沉香火。一笑尽君欢。闲心无两般。
马钰	捣练子	劝众师兄访道	马风子，未通玄。性昏识昧不然。倚仗予，枉了贤。听予劝，莫推延。速当离我便参禅。就有道，而正焉。
赵秉文	梅花引	过天门关作	山如峡。天如席。石颠树老冰崖坼。雪霏霏。水洄洄。先生此道，胡为乎来哉。石头路滑马蹄蹶。昂头贪看山奇绝。短童随。皱双眉。休说清寒，形容想更饥。，杖头倒挂一壶酒。为问人家何处有。捋冰髯。暖朝寒。何人画我，霜天晓过关。
元好问	诉衷情	仲经举儿，小字高闾，所居名高斋	行斋活计五车书。真欲釜生鱼。天公也相料理，新得掌中珠。看骥子，弄雏。最怜渠。青衫竹马后日，迎门好个高闾。
刘敏中	清平乐	此篇促游山	今晨过望。尽得山形状。石险路危心欲荡。手拨白云又上。半空仰见仙庵。山灵许我高探。倦处旋倾春酒，不愁冒雨卫岚。
刘仲尹	鹧鸪天		璧月池南翦木栖。六朝宫袖窄中宜。新声蹙巧蛾颦黛，纤指移?雁著丝。朱户小，画帘低。细香轻梦隔涪溪。西风只道悲秋瘦，却是西风未得。
王哲	南乡子		我已入南京。甘镇人人个个听。敬重三光须要认，休轻。五中间得致精。此去决前程。写尽平生自己声。若是却来重一过。灵灵。总看真形。
邵亨贞	春草碧	南金契兄始托交时，与仆俱未弱冠，	，世故牵掣，迨今未遂。兵后避地溪滨，复得旦暮握手，慨前迹之昀陈，预后期之可拟，不能已於言也。敬借前韵，述怀如左岁寒归计曾商略。富贵与神仙，辜前约。儒冠已负平生，不羡扬州去骑鹤。蓬鬓老风霜，心如昨。惟应郢上高才，风斤惯削。相见问行藏，重评泊。无情最是桑榆，那得昌阳引年药。山水有清音，同行乐。
邵亨贞	河传	戏效花间体	庭院。春浅。重门深掩。寂寞东风。睡浓。起来绣花影重。娇慵。宿妆凝澹红。待把眉山临镜画。还又罢。却放翠帘下。画楼间。楼外山。倚阑。只愁相见难。
张之翰	木兰花慢	听姜惠甫摘阮	羡黄台公子，能办此、淡中清。看璧月当胸，松风应手，一洗秦筝。都来四条弦上，有几家乐府几般声。秋水孤鸣老雁，春风百啭娇莺。嫩凉窗户酒初醒。特地为渠听。写江南江北，无穷意思，字字分明。悠扬博山烟底，把满怀幽恨一时平。长记曲终时候，钱塘暮雨潮生。
程文海	摸鱼儿	次韵谢张古愚（原作谢张思古据景元	汉江东、旧家文献，风流意气相许。金台早集荆山凤，声振一庭?鹭。春几处。须信道、甘棠树树含清露。平湖古步。妙一曲钧天，鱼龙出听，未数应钟吕。吾衰矣，鬓点吴霜几缕。刘郎忘却前度。千年黄鹤归来晚，山色漫留眉翠。东北注。羡滚滚云涛，去接西江水。仙尘异趣。但极目朝阳，清光万里，阿阁送高翥。
刘志渊	南柯子		坐卧常澄湛，连绵缓吸呼。温温九气聚炉。滚泛身田，昼夜饮琼酥。腹内三丹有，心头一物无。养成健体契空虚。出没惺惺，实相现元初。
尹志平	凤栖梧		岩上春光将欲暮。可惜春光，无计留连住。春去秋来分四序。一来一去成寒暑。岁计谩人人不悟。得丧悲欢，尽是轮回趣。我欲留言叮嘱付。
姬翼	感皇恩		事事饱谙知，才寻易简。种种施为尽虚幻。饭囊气袋，伎俩呈来羞赧。梦魂惊觉后、开青眼。百不介怀，蹉跎懒散。法网尘缘莫推挽。岚光野色，溪月松风何限。放闲身自在、无拘汉。
吴存	水龙吟	落梅	无端梦醉西湖，杨花扑帐春云热。朝来问讯，墙阴玉树，霏霏香屑。黏竹如斑，点衣如睡，穿帘如蝶。甚儿童惊怪，东风几日，销不尽，苍苔雪。莫恨玉妃浑老，半面妆风流仍绝。多情应有，洛滨解佩，江中捐。销得几番，荒烟疏雨，冷云残月。倩何人报与广平，渠不解心如铁。
杨果	太常引		长渊西去接连昌。无日不花香。云雨楚山娘。自见了、教人断肠。弦中幽恨，曲中私语，孤凤怨离凰。刚待不思量。兀谁管、今宵夜长。
卢挚	行香子	潭名士黄古山，名其北郭别业曰尘外	社里诗人，尘外江村。甚终朝、关定柴门。酾泉行药，钓月耕云。间是谁欤，今隐者，古山君。老子虽贫，尽办清尊，但休嫌、俗壮轮。他时有暇，准去寻春。把竹边梅，松下石，可平分。
邵亨贞	风入松	与李仲舆叙旧	小溪溪上十年游。酌酒对花讴。竹西歌吹曾同赏，到如今、梦里杨州。绿发潘朗老大，近来懒说风流。故人握手话绸缪。重问旧盟鸥。五陵风度犹无恙，算闲身、底事沉浮。莫说乌衣巷口，夕阳都是新愁。
许有壬	摸鱼子	次郭子敬祭酒同赏牡丹韵	记花王旧时名品，共传姚魏黄紫。洛阳种植雄天下，何日移根来此。青镜里，任淡抹浓妆，莫挽春衫比。人间四美。更天遣舒郎，等闲一赋，千载共心醉。清平调，漫与东风料理。繁华能扰天纪。沉香亭上无人恨，流入锦江春水。安故里。又何似吾侪，聊复尊耳。清歌且止。怕檀板无知，多娇不耐，惊得彩云起。
罗庆	水调歌头	游武夷 武夷山志卷十五	雨晴山泼翠，溪净水拖蓝。闲来共陪杖屦，邂逅已成三。齿齿清泉白石，步步碧桃翠竹，是处辄幽探。行到钓台下，怪树荫空潭。踏芳洲，寻别馆，履才岩。壶天日月长在，云气满东南。沽得一尊浊酒，唤取山花溪鸟，听我醉中谈。异日再过此，端为解征骖。
王恽	点绛唇	已丑清明前一日，春露堂即事，时既	名酒相属，因放歌数阕而去，实至元二十六年三月七日也，可为不虚度此节矣。秋涧老人深香间适（朱校云深香间适疑有脱误）春雨如膏，最怜适与清明遇。晚晴庭宇。画出樊川赋。冉冉行云，低拂垂杨度。春如许。乱花深处。几点蔷薇露。
尹志平	贺圣朝	羲州醮罢，命郭志全讲道德二篇	古宜缘重，善根深种，志士心坚。感吾门洪教广开缘。共谈论功圆。中宵不寐，云朋高会，参透玄玄。向五千文内契忘筌。见自己神仙。
侯善渊	小重山		阴阳颠倒一声雷。忽然惊睡觉，梦中回。迷云拂尽慧光开。随风去，抱个日头来。温养结仙胎。空中明显现，越灵台。四维上下看蓬莱。堪归。
元好问	浣溪沙		借守陪京尺五天。碧油旆里地行仙。政成多暇且同欢。梅雨江润，薰风高阁水晶寒。长鲸饮罢玉壶乾。
刘秉忠	太常引		长安三唱晓鸡声。谁不被，利名惊。搅镜照星星。都老却、当年后生。山林苍翠，江湖烟景，归去没人争。休望濯尘缨。几时得、沧浪水清。
王处一	满路花	赠三州五会善众	文山崇七宝，宁海涌金莲。三光同照耀，玉华天。能持平等，结果好因缘。五方清邪致，和气盈盈，化成瑞霭祥烟。吐仙花、四季新鲜。光焰射云轩。收藏天地髓，上朝元。金婴玉姹，不语内传言。万神皆伫听，都会龙祥，大金东土神仙。
刘因	木兰花		西山不似庞公傲。城府有楼山便到。欲将华发染晴岚，千里青青浓可扫。人言华发因愁早。劝我消愁惟酒好。夜来一饮尽千钟，今日醒来依旧。
尹志平	西江月		我爱西岩气势，连山带土丰肥。青松绿柳嫩依依。更有名花异卉。春水涓涓声细，秋阳烨烨光辉。此中不用上天梯。便是仙家景致。
许有壬	菩萨蛮	寄中书诸公	三司笑面靴纹皱。官憔悴非诗瘦。红袖写乌丝。谁曾梦见之。淮盐真是白。染得须成雪。何处有神仙。能教白复玄。
王吉昌	风入松		乾坤罗列道纲维。斡斗转星移。守迁飞伏随方变，应周天、衰旺相推。保护坎离丹药，启玄牝，契希夷。冥冥杳杳入无为。会三姓相期。应时烹炼循火数，结圆明、二八芳姿。彻地通天圣变，表身外，显容仪。
元好问	蝶恋花	白鹿原新齐作	负郭桑麻秋课重。十角黄牛，分去声得山田种。乡社鸡豚人与共。春风渐入浮蛆。绕屋清溪醒午梦。一榻然，坐受云山供。四海虚名将底用。一声啼鸟岩花动。
王恽	木兰花慢		宪陵台畔客，笑几度，送人行。对一道青山，两行官柳，去住人情。苍生望初不。问此身、何用绊虚名。宦味真成画饼，隐居却伴侯鲭。十年惭愧草堂灵。自分苦飘零。甚一片闲云，几回归梦，野钓林耕。浮沉待从里社，觉倘来、轩冕总堪惊。寄谢竹林旧友，且休笔削寒盟。
蒲道源	水调歌头	次权待制韵	燕城过长夏，乡思若为禁。故园松竹潇洒，久矣负幽寻。赖有仙坛诗伯，同寓玉堂清署，相顾意殊深。余暇尽谈笑，烦暑自消沉。绕长廊，临静砌，称闲心。飕飕树杪风至，流水入衣襟。尚愧无穷汗简，也预诸公奋笔，投迹是非林。何日了官事，倒佩脱冠簪。
王哲	南乡子		物物要休休。打破般般是彻头。认得本来真面目，修修。一个灵芽稳稳求。火里好行舟。焰里白莲素脸幽。复郁风前通远，悠悠。透过青霄。
高士谈	减字木兰花		西湖睡起。飞絮游丝春老矣。涨绿涵空。十顷玻璃四面风。时平事少。天与湖山供坐啸。他日西州。却怕羊昙感旧游。
张翥	定风波	         商角调 商角调  西江客舍	恨行云、特地高寒，牢笼好梦不定。婉娩年华，凄凉客况，泥酒浑成病。画阑深，碧窗静。一树瑶花可怜影。低映。怕月明照见，青禽相并。素衾自冷。又寒香、枕上薰愁醒。甚银床霜冻，山童未起，谁汲墙阴井。玉笙残，锦书迥。应是多情道薄。争肯。便等闲孤负，西湖春兴。
王吉昌	南歌子		烛点心光吐，云收性月辉。一壶冰莹振风威。万象参罗，魁斗斡璇玑。造化无为理，恢恢道化巍。冥冥杳杳契天机。鸠神功，法界步云归。
谢应芳	水调歌头	代陈氏谢徐彦铭	玉杵捣灵药，丹鼎养芙蓉。城市山林小隐，家住驿桥东。况是南州高裔，更欲上池真液，冰雪炯心胸。医国手初试，在处起疲癃。种阴德，方寸地，继颐翁。活人多少，满林新植杏花红。遮莫南山石烂，又复瀛洲不浅，都付笑谈中。刮目看尘表，黄鹄驾天风。
洪希文	鹧鸪天	渔父	万顷玻璃浩荡浮。桃李小岸蓼花洲。春风秋月等闲度，雨笠烟蓑得自由。移桂棹，下纶钩。功名利禄不须求。得鱼换了茅柴吃，船放长江自在。
李孝光	水龙吟	以上四印齐本五峰词二十二首	倚阑遥见江南，狒狸前度愁风雨。英雄安在，龙颠虎倒，空悲朝露。落日荒宫，北风过雁，柰何踌。见行人指点，战场犹说，三城下，西州路。有客登高长啸，访诸君、旧游无处。麒麟何物，累累谁者，消沉千古。北海人豪，骆驼坡下，而今黄土。算无过何逊风流，便拟赋，官梅去。
侯善渊	酹江月		太玄正教，离繁华、修整真清真静。清静之中开道眼，舒展银霞流井。溢落精空，冲盈法界，满满收金鼎。烹煎日月，混纯天地齐永。寂寥独立无双，孤然不改，万法心俱省。变化飞升朝上帝，返入清阳真境。不夜长春，神仙聚会，授命灵童请。玉婴吟送，一杯长寿酩酊。
牧常晁	西江月		大道不由别物，只由心上行持。念头才动汞铅飞。止要定心专气。杀盗淫邪不纪，利名恩爱休迷。无心无事是丹基。说破元来容易。
许有壬	点绛唇	病中偶成	酒病诗愁，好春三月常孤负。开门春暮。新绿迷云树。一片飞花，绾住游丝舞。东风妒。等闲吹去。散乱随红雨。
王恽	点绛唇	春夜喜雨	好雨知时，万金欲买初无价。种花罢。似为芳枝下。花重宫城，好个风人雅。从飘洒。探花走马。明日春如画。
赵孟＊	浣溪沙	李叔固相会间，赠歌者岳贵贵	满捧金卮低唱词。尊前再拜索新诗。老夫惭愧鬓成丝。罗袖染将修竹翠，粉香吹上小梅枝。相逢不似少年时。
卢挚	摸鱼子	奉题雪楼先生鄂宪公馆岁寒亭诗卷 雪	为君歌岁寒亭子，无烦洲畔鹦鹉。江山胜概风霜地，要近鲁东家住。丘壑趣。应素爱、昂霄老柏孤松树。登高作赋。想白云阳春，碧云日暮，别有倚楼处。金闺彦，尚忆西清接武。年来乔木如许。团茅时复羲皇上，我醉欲眠卿去。歌欲举。还自悟君亭，琢就琼瑶句。疏斋试与。倩倚竹佳人，湘弦赴节。凉满北窗雨。
高道宽	苏幕遮	原调误作浪淘沙，兹据律改	大参同，人难会。点开圆明，照觉迷天睡。举动施为明与昧。乾里丹元，休把真空背。坤中药，方以类。采得将来，付与丁公配。合就一丸先天味。食了登仙，鹤驾游方外。
白朴	浣溪沙	酒间赠金禅师，年近六旬，头白如雪	世事方艰便猛回。丛筠佳处得栽培。花光别有一枝梅。头似雪盔那复漆，心如风篆也无灰。生前相遇且衔杯。仁山词另录并有小桃红曲调删去。
许有壬	南乡子		尘梦黍方炊。白鹤空中漫诵诗。饮啄适时争得似，山鸡。敢效妖狐更假威。曾与老仙期。卫国遭逢彼一时。千六百年才不食，无饥。我欲推穷。
尹志平	减字木兰花	一道士出示杜甫游春诗卷	游春畅饮。万物熙熙花似锦。畅饮游春。迷了从来多少人。儒流道士。几个能通天外志。道士儒流。谁肯忘情言下休。
侯善渊	诉衷情		一天秋色翠如描。鸿雁啭声高。山秀水明相照，烟树映溪桥。倾雪浪，泛云涛。拂轻袍。归来沈醉，直到黄昏，月上松梢。
吴景奎	念奴娇	寿晖东阳丁亥正月十三日生，推命者	东阳老子，问天公、乞得两番六十。初度孟陬春未到，却算去年丙戍。火树银花，先开三夜，照耀维摩室。只园树下，争看无量寿佛。人道双岘峰头，乾坤清气，钟此弥天释。挂锡丛林三十载，玉检芝泥犹湿。岭上白云，尽堪怡悦，恐被风吹出。法身强健，摩挲时问铜狄。
马钰	满庭芳	赠三一居士张明道	昔年在俗，常畏三久，三张绵被重重。取笑风仙训诲，三髻山侗。古来马氏三宝，如今有、三被扶风。三一法，便悟来雪里，高卧三峰。从此依凭三教，把三乘妙法，子细研穷。内运三光照耀，坎虎离龙。存三守一三载，觉三田、一粒丹红。三三数，要心琴三叠，得与仙同。
谭处端	阮郎归	咏茶	阴阳初会一声雷。灵芽吐细微。玉人制造得玄机。烹时雪浪飞。明道眼，醒昏迷。苦中甘最奇。些儿真味你还知。烟霞独步归。
张玉娘	忆秦娥	咏雪	天幂幂。彤云黯淡寒威作。寒威作。琼瑶碎剪，乘风飘泊。佳人应自嫌轻薄。乱将素影投帘幕。投帘幕。不禁清冷，向谁言着。
谭处端	南乡子		物物不追求。免有人前宠辱忧。世路巧机齐放下，休休。顺著人情不自由。最好把身囚。落魄随缘云水游。乞食存心消旧孽，修修。譬似无常。
刘秉忠	诉衷情		醪虽薄。再四劝君无恶。林到面前须饮却。莺啼花未落。束置功名高阁。两日三朝留酌。绿柳来年无可握。春情凭底托。
邵亨贞	减字木兰花	秋思	锦屏香断。谁在朱楼吹玉管。唤起凄凄。不似河桥听得时。云阶月地。长忆青灯络纬。秋满闲门。断送潘郎瘦几分。
陆文圭	点绛唇		闷托香腑，泪痕一线红膏溜。将身错就。枉把鸳鸯绣。柳带青青，攀向行人手。天知否。白头相守。破镜重圆后。
马钰	桃源忆故人	赠蔡先生翁母攒三字	夫妇听裁断。好生舍。男儿休管。俄然断恩爱无萦绊。渐令火锻。明明光灿。山侗唤。
马钰	巫山一段云	赠胡了仙兄弟	会握青钢剑，能衔白玉杯。虚心实腹养琼瑰。平地一声雷。唬杀三尸六贼。火里金莲开坼。自然显现个灵童。云步太虚中。
周权	沁园春	再次韵	混沌凿开，天险巍巍，东岩峻兮。是云髓凝成，半空高矗，天风吹裂，一线中开。妙出神功，高擎仙界，鸟道疑当太白西。凭高处，见云嘘岩腹，鼓舞风雷。落花香染桃鞋。快阔步青云志壮哉。便万里孤骞，超人间世，一枝高折，作月中梯。笔蘸天河，手扪象纬，笑傲风云入壮题。摩苍壁，扫龙蛇醉墨，翔舞徘徊。
谭处端	卜算子		四大因缘做。苦海凭船渡。一棹清风到岸头，得上无生路。人叹风贫苦。我步闲闲趣。脱体全空没一文，胜似石崇富。
李道纯	沁园春		说与学人，火无斤两，候无卦爻。也没抽添，也无作用，既无形象，不必烹炮。件件非真，般般是假，着意作工空谩劳。君知否，但一切声色，都是讹肴。见闻知觉俱抛。直打并、灵台无一毫。更休言炉灶，休寻药物，虚灵不昧，志力坚牢。神室虚闲，灵源澄静，就里自然天地交。全真辈，苟不全真性，劫运宁逃。
丘处机	沁园春	景金本题作  心通 道藏作狂写诗篇	大智闲闲，放荡无拘，任其自然。寄雅怀幽兴，松间石上，高歌沉醉，月下风前。玉女吹箫，金童舞袖，送我醺醺入太玄。玄中理，尽浮沉浩浩，来去绵绵。奇哉妙景难言。算别是、人间一洞天。傲立身敦厚，山磨岁月，从佗轻薄，海变桑田。神气冲和，阴阳升降，已占逍遥陆地仙。无烦恼，任开怀纵笔，端写灵篇。
蒲道源	临江仙		俗务相仍何日了，纷纷百绪千头。空教萦绕似遭囚。情知鸥与鹭，亦解替人羞。春晓拂衣随父老，扶携寻壑经丘。本无肥马衣轻裘。闲身元自在，不问几宜休。
周巽	渔歌子		负薪行唱路迢迢。几朵梅花担上挑。风正紧，雪初飘。曲中犹自忆前。
谭处端	浣溪沙	辞贾公 水云集卷下  此下原附刘处玄	云水飘飘物外游。垂纶独钓大神舟。遇迷苦海不吞钩。却返碧波归去后，家山重会马丘刘。玉壶金液宴仙俦。
梁寅	人月圆	春夜	三春月胜三秋月，花下惜清阴。锦围绣阵，香生革履，光动兰襟。棠梨枝颤，乍惊栖鹊，夜久寒侵。明朝风雨，休孤此夕，一刻千金。
元好问	瑞鹤仙		四山秋气爽。正云淡、银河露零仙掌。轻烟瑞屏嶂。有文星一点，从天上。襟怀倜傥。笑谈间、光焰万丈。向玉皇，案底秋毫纸，屡承天奖。何况云龙风虎，万乘故人，两朝耆望。油幢玉帐。听环佩，丁东响。有弹弦吹竹，年年高会，增壮中秋气象。月中玉兔长生，借公醉赏。
侯善渊	杨柳枝		内阐规函致本宗。道相通。寂寥常在混元宫。悟真空。上下观之无一物，与谁同。逍遥独坐月明中。伴清风。
谢应芳	沁园春	自述	笠泽东头，翠竹渔庄，沧洲钓船。看三江雪浪，烟波如画，一篷风月，随处留连。巨鲈鱼，团脐螃蟹，坐饮篷窗醉即眠。蒹葭畔，不收，意若忘筌。向来四海戈。好战舰都成赤壁烟。笑痴儿航海，空寻蓬岛，渔郎失路，漫说桃源。鸥社盟寒，歌声断续，烟水寥寥数百年。玄真子，有家传旧曲，重扣吾舷。
元好问	临江仙	内乡寄嵩前故人	昨夜半山亭下醉，洼尊今日留题。放船直到淅江西。冰壶天上下，云锦树高低。世上红尘争白日，山中太古熙熙。外人初到故应迷。桃花三百里，浑是武陵溪。
许有壬	如梦令	饶德明学士收疏齐咏竹二首，求和	谁把清风领受。寻得岁寒心友。霜月玉亭亭，恰似老夫诗瘦。诗瘦。诗瘦。无柰碧云怀旧。
李真人	菩萨蛮		还丹鼎器将何作。戊己正土为城郭。城郭善堤防。提防生药王。药王能御众。臣下难飞动。外隔坎离城。谁人见鼎形。
王恽	浣溪沙	题韩氏别墅	翠竹连村白沙。小回抱一川斜。旋开幽沼听鸣蛙。樵客局边惊橘乐，黄尘门外任蜂衙。树头山色晚来佳。
刘处玄	上平西		想人生，老与少，似春秋。恰幼年、却变白头。莫争空假，无常气断卧荒丘。大都三万六千日，多病多愁。崇真道，敬真圣，明真理，了真修。侍二尊、至孝全周。全家拔宅，功成同去到瀛洲。出离生死无来去，阆。
张可久	绿头鸭	湖上遇雪，再用前韵	胜花时。临风渺予思。厌春妍、红娇绿姹，铅花只恁轻施。湿模糊、难描树影，白、尽改松姿。裙溅冰泥。鞋翻粉印，浣纱人倦洗胭脂。青山老、丹移玉井，何处葛公祠。断桥外、频催画桨，误击琼枝。忆当年、阿苏小小，鸾箫能品参差。紫云娘、双歌献酒，绿蓑翁、独钓成诗。楼殿摇空，管弦作市，乐天有句寄微之。观未足，朱帘尽卷，情怕雨丝丝。谁呵手、戗金红上，装个狮儿。
马钰	瑞鹧鸪	督韩三官人	男儿决烈在方谈。口契相违亦害惭。虽是韩三疏马二，奈何马二忆韩三。养家便是甘中苦，学道须知苦里甘。甘苦苦甘还省悟，出离火院住云。
李道纯	满江红	赠密庵	一粒金丹，这出处、孰知年劫。若不识根源，怎生调燮。况是自家元有底，何须着相胡施设。我分明、举似学仙人，天机泄。软如绵，硬似铁。利如金，圆似月。又不方不圆，无亏无缺。放则迸开天地穷，收来隐在虚无穴。问不收不放作么生，应难说。
王哲	苏幕遮	咏友人叹身	省其身，钤其口。赢得清闲，自在逍遥走。随分为生应永久。不义之财，且缩拿云手。少追陪，微饮酒。节色搜身，新认元初秀。认正三光兼孝友。不祝神祗，也得长春寿。
冯尊师	苏武慢		志气凌云，精神英秀，得脱遍求真理。虚空炉户，自已天真，遭遇便能修制。师不高明，咫尺如隔，千里安分真伪。这黄芽赤髓，时人皆有，柰何愚昧。真烈士、斡运机关，凿开混沌，夺得夜明如意。辉辉宝盖，赫赫灵光，影隐大渊无滞。休纵心猿，盗了金鼎还丹，谩劳虚费。起三阳真火，时时烹炼，九还逃避。
王恽	水龙吟	送崔中丞赴上都	绿杨一道飞花，绣花乱点如晴雪。都门几日，翠鸾回畛，情驰魏阙。顷不忘君，时虽多暇，远犹辰说。道六条尽备，诸人多样，卒难应，和鸾节。物胜自余芽，恐多输、豸霜摧折。人无定志，事随云变，莫扪渠舌。百步穿杨，空拳搏虎，岂容重发。望君侯早晚，去登黄阁，作调元客。
李俊明	太常引	同知崔仲明生日	太行千里政声扬。同何处、是黄堂。遗爱几时忘。试听取、人歌召棠。锦衣年少，插花跃马，休负好风光。三万六千场。但暮暮、朝朝醉乡。
王哲	如梦令		九二玄阴凛凛。白雪遍铺缘甚。还许润灵根，接引黄芽悉审。如恁。如恁。北海神龟畅饮。
刘处玄	定风波		临醮诸公戒行清。动天感应福非轻。壬润琼田农尽喜，秋成。田珠长豆苗生。要报天恩崇道德，随缘知足莫相争。旦望焚香餐素膳，无憎。
元好问	江城子	内乡县廨芳菊堂前，大酴＊架香绝异	迫视之无有也。或者以为花神，故并记之。纤条袅袅雪葱笼。翠阴重。暖香融。想是春工，满意与薰。百畹种兰千亩蕙，都办作，一帘风。花间人似玉芙蓉。月明中。下瑶宫。只恐行云，归去卷花空。剩著琼杯斟晓露，留少住，
倪瓒	人月圆		惊回一枕当年梦，渔唱起南津。画屏云嶂，池塘春草，无限消魂。旧家应在，梧桐覆井，杨柳藏门。闲身空老，孤篷听雨，灯火江村。
刘敏中	鹧鸪天	秋日	竹瘦桐枯菊又开。远山合抱水萦回。几行银篆蜗行过，一朵梨花蝶舞来。秋意思，闷情怀。懒将闲事强支排。倚栏目送归鸿尽，万里晴空入酒。
姬翼	渔家傲		伎俩全无痴懵懂。纷华世事看如梦。赢得一生心底空。忘尘冗。客来不管相迎送。我自情疏谁与共。爱闲不愿人钦重。看罢南华无所用。休相哄。老来生怕闲般弄。
王哲	瑞鹧鸪	原误作点绛唇，兹依律改。但上下片	昔日人言拾菜郎。根菜甲总盈筐。春夏秋冬闲不得，温炎凉冷镇长忙。今日予言截彩郎。能为斡运做经商。愿静一心休作用，好将四季细消。
吴存	满江红	谢番丞荐举	词赋凌云，医不得、家徒四壁。俄又报、槐花风急，一天秋色。老去久忘炊黍梦，兴来偶作乘槎客。问当时、鹗表属何人，松厅墨。人纵有，垂天翼。谁不待，培风力。但吹嘘到处，扶摇咫尺。倚我一枝壶叟杖，为公三弄桓伊笛。约相逢、解佩换蒲萄，长安陌。
姬翼	西江月		物里存亡有限，人生光景无多。不禁两曜急销磨。枉恁争人竞我。见解明如龟镜，从渠辩若悬河。到头无计避阎罗。着甚枝梧得过。
马钰	满庭芳	赠长安吉祥散人王姑	死生事紧，悬甚儿孙。怡然跳出家门。物外逍遥，住个无事闲轩。常常澄心绝虑，便名为、捉马擒猿。尘念断，觉惺惺洒洒，自悟玄言。至妙精微去处，在风邻月伴，两脚云根。寂静方知洞里，别是乾坤。性命岂由天地，这灵明、返本还元。归蓬岛，更无生无灭常存。
姚燧	摸鱼子	赋玉簪录呈赵太初兼与时中茂异	更休寻、玉山瑶草，蓬莱知在何处。司花嫌被春风妒。留待九秋清露。还解语。试问著、当时月夜乘鸾女。何年遗汝。甚不怕高寒，青冥万里，鬟鬓乱风雾。人间世、无物有香如许。灵均遗恨千古。芙蓉杜若何堪佩，憔悴行吟沅浦。空自苦。悄教得、扬雄不信离骚赋。云窗月户。恨白发诗翁，年来多病，不识醉乡路。
马钰	满庭芳	赠泾阳县二女姑	奇哉至理，常净常清。易知易晓难行。要做神仙，须索认此为凭。休别搜玄搜妙，便登心、遣欲忘情。无染著，更无憎无爱，无竞无争。悟后触来不动，觉无中尺地，悉皆归宁。日月同官，昼夜团聚光明。不神而神显现，驾祥云、奔赴蓬瀛。朝玉帝，显真功，清静道成。
胡祗＊	木兰花慢	元夜宴王三舍人宅，有大塔松灯之	爱玲珑红玉，光照夜，满庭春。更翠焰浮空，朱明射月，和气留人。河东上元佳节，念客怀、谁作情亲。喜二三更雅集，清欢满意殷勤。人生元夜几番新。贤主亦佳宾。尽月转参横，香残烛烬，犹胜芳晨。团膝前儿女，放杯行、到手莫辞频。灯火佳庭此夕，明朝世务红尘。
赵秉文	大江东去	用东坡先生韵	秋光一片，问苍苍桂影，其中何物。一叶扁舟波万顷，四顾粘天无壁。叩枻长歌，嫦娥欲下，万里挥冰雪。京尘千丈，可能容此人杰？回首赤壁矶边，骑鲸人去，几度山花发。澹澹长空千古梦？只有归鸿明灭。我欲从公，乘风归去，散此麒麟发。三山安在？玉箫吹断明月。
尹志平	西江月		莫羡喧哗京市，休辞淡薄山家。猿啼鹤唳兴还加。心地清凉无价。夜伴清风皓月，晓观绿桧云霞。蓬头丫髻做生涯。堪向幽屏图画。
张翥	婆罗门引	七月望，西湖舟中观水灯，一鼓归	暮天映碧，玻璃十顷蕊珠宫。金波涌出芙蓉。谁唤川妃微步，一色夜妆红。看光摇星汉，起舞鱼龙。月华正中。画船漾，藕花风。声度鸾箫缥缈，雁柱玲珑。酒阑兴极，更移上、琼楼十二重。残醉醒、烟水连空。
马钰	西江月	赠任守一	一不轻师慢法，二遵清静仙经。三存精气养神灵。四把尘劳拂尽。五戒无明业火，六除俗礼人情。七擒猿马未安宁。八味琼浆得饮。
尹志平	减字木兰花	西路请张道人，於处顺堂画西游	清河画士。处顺存心堪发志。画士清河。早早来时意若何。全真宗祖。画向白云传万古。宗祖全真。永镇燕山日日新。
侯善渊	西江月		寂静茅庵潇洒，危峰密锁烟霞。朝阳轩外一枝斜。待客清茶淡话。默坐然净洁，不占半点尘沙。冰台心似白莲花。长在西江月下。
张雨	忆秦娥		兰舟小。沿堤傍着裙腰草。裙腰草。年年青翠，几曾枯槁。渔歌一曲随颠倒。酒壶早是容情了。容情了。肯来清坐，吃茶须好。
王处一	归朝欢		玉姹金婴围绕簇。玉蕊金莲清骨目。金光笼罩玉鳞龙，玉泉浇灌金竹。玉锋鸣胜曲。玉楼金殿金间玉。玉金交、玉炉金鼎，焰迸青黄缘。玉饭金浆非世禄。玉兔金乌常往覆。玉山玉海玉乾坤，玉人玉性无淋漉。玉蟾明匪烛。玉乌蟠桃仙果熟。玉京丹、玉阳服了，不被诸仙辱。
王哲	醉蓬莱		整六十三岁，三月良辰，十一日贺。瑞气祥云，香烟重锁。此际高穹，选降星郎，又天花乱妥。冰玉形容，神仙标格，有谁知那。谨告贤兄，今为见在，名利荣华，石中明火。猛出凡笼，顿悉除人我。自在逍遥，全真真乐，把无常。摘蟠桃，蓬莱旧呼，同行则个。
刘敏中	满江红	次韵答畅泊然	满纸龙鸾，浑厌倒、来禽青李。黄绢好、朝吟暮玩，爱之无已。玉刻来从千载上，宝珠出自重渊底。每相逢慰淡相于，如君几。无所见，哗然毁。安所有，同然喜。赖多情问我，病欤贫耳。一寸灰心寒欲尽，数茎绿发愁难理。说青帘高处有仙乡，无人指。
马钰	满庭芳		般般识破，物物难惑。自然安魂定魄。视听如聋如瞽，绝尽声色。身心逍遥自在，没家缘、恩爱系勒。无为作，乞残馀度日，无耻无格。游历恣情坦荡，似孤云野鹤，有谁管得。不羡荣华富贵，革车三百。终日澄心遣欲，觉玄机、密妙易测。功行满，做十洲三岛真客。
马钰	桃源忆故人	自悟	父兄未老先亡过。已后不须发课。决定轮排到我。生死如何躲。悟来便做麽。一任人猜心破。认正个中些个。有分携云朵。
许有壬	摸鱼子		买陂塘旋载杨柳，年来于此承务。凉台燠馆吾何有，聊芘一时风雨。洲映渚。向一片烟波，鼎峙嵯峨屿。盘空硬语。挽三峡词源，千军笔阵，不尽乐闲趣。当年志，为国微躯曾许。青云仍际干吕。从知弱步难胜重，梦断九天胪句。时饮醑。趁四序栽花，缀作园池谱。长歌吊古。怅安得良田，茫茫万顷，种玉辟玄圃。
长筌子	烛影摇红		菊绽黄花，月生碧汉清光皎。霜前雨后正芬芳，四海圆明照。朵朵争开烂熳，吐香风、腾辉天表。槛边幽雅，空外婵娟，依时呈妙。阆苑仙葩，蒋公三径知音少。瑶台宝鉴照娑婆，悟者头头了。好对东篱赏玩，射江山、虚堂灵沼。数枝金蕊，万道银霞，浮生难晓。
元好问	鹧鸪天	薄命妾辞三首	复幕重帘十二楼。而今尘土是西州。香云已失金钿翠，小景犹残画扇秋。天也老，水空流。春山供得几多愁。桃花一簇开无主，尽著风吹雨打。
萨都剌	少年游		去年人在凤凰池。银烛夜弹丝。沉火香消，梨云梦暖，深院绣帘垂。今年冷落江南夜，心事有谁知。杨柳风和，海棠月淡，独自倚阑时。
尹志平	江城子	义州作	纷纷世梦暂无安。蚁循环。少开颜。悟道修真，要脱死生关。认得元初无一物，除妄想，断高攀。老来佚乐正宜闲。罢轮竿。钓舟还。物外清游，历遍古仙坛。更待东君传信息，度辽水，看闾山。
王哲	阮郎归		蓦然撞着阮郎公。无何两目红。盈盈翳膜碍非通。如何见宝瞳。真妙药，便修崇。良医显行功。金篦一刮真缘空。三光本秀同。
唐桂芳	水调歌头	游武夷和罗庆 武夷山志卷十五	武夷最佳处，晴气碧于蓝。远瞻崖壑溪曲，六六与三三。莫问尘生沧海，休叹鹤归华表，好景且容探。铁笛破龙睡，黑雨满深潭。笑神仙，留蜕骨，阅空岩。几人蹭蹬不遇，太史滞周南。最好擅场老子，笔底文章如许，何必事清谈。暂憩桃花下，白马税飞骖。
刘秉忠	太常引		桃花流水鳜鱼肥。青笠，绿蓑衣。风雨不须归。管甚做、人间是非。两肩云衲，一枝筇杖，尽日可忘机。之子欲何为。归去来、山猿怪迟。
马钰	满庭芳	邀姚公书	山侗稽首，自别姚仙。思心度日如年。即此清清雨霁，遍润芝田。伏惟神明协相，处安闲、法体然。钰如昨，荷寻常留念，书信相传。辄有微言相恳，谭仙去相邀，鹤羽翩翩。傥若携云光访，感激难言。些儿闲中闲事，待贤来、面罄不宣。山侗拜，上玄中玄玉座前。
尹志平	点绛唇		晔晔重阳，素秋气爽添清兴。仙歌咏。黄华相称。朵朵如如性。小槛芬芳，满座人钦敬。真清静。香风纯正。万户千门庆。
王恽	满江红	不肖目疾，中承都运赵侯天章侯天章	。昨晚又以乐府见示，疾读数过，不觉有起予之叹。复寻前盟，略酬二公风月溪堂，也曾是、东州行客。长记得、相逢一笑，愁都雪。又对青山谈世事，老怀未减元龙节。恨霜蹄、蹴踏短辕间，论监铁。官里事，何曾歇。公等志，吾能说。尽纵横鞭算，玉壶冰洁。烂醉春风能几度，桃花未了杨花坼。甚一城、相望半年过，长如别。
元好问	临江仙		杨柳池塘桃李径，华堂寿宴初开。围春翠帷舞风回。东山携妓女，北海整尊。玉笋轻敲红象板，金荷潋滟传杯。笙歌缭绕宴春台。华山闲日月，野醉蓬莱。
张可久	人月圆	春日湖上 北曲聊乐府前集今	小楼还被青山碍，隔断楚天遥。昨宵入梦，那人如玉，何处吹箫。门前朝暮，无情秋月，有信春潮。看看憔悴，飞花心事，残柳眉梢。
侯善渊	夜行船		雪囊中无俗物。恣疏慵、有谁拘束。不患虚名，无荣无辱。佻佻几人相逐。独坐弦歌盈卮。昂簪看、断云相续。池上游龟，洞前行鹤，风。
玄悟玉	减字木兰花	和完颜雍词 沈雄古今词话下引法	无为无作。认著无为还是缚。照用同时。电卷星流已太迟。非心非佛。唤作非心犹是佛。人境俱空。万象森罗一境中。
许有壬	南乡子		山水绿相纡。好个依山傍水居。不是隆中高卧处，茅庐。直挽岷峨入壮图。匡世策全疏。只合归来坐守株。乡里小儿从笑我，非夫。却胜携人。
沈禧	踏莎行	绣床凝思	亲组香绒，错综纹理。倚床脉脉如春醉。沉吟暗想玉京人，雕鞍何处鸣珂里。无限离愁，谁知就里。滔滔比似西江水。无情日夜向东流，一缄。
许有壬	蝶恋花		万象森森天漠漠。吹彻残更，声咽梅花角。窗外月明无处着。暗萤沾露随风落。梦里诗成浑忘却。起傍屏山，凉透纱帱薄。静里悠然心自乐。
张翥	摸鱼儿	送黄任伯归丰城，时任伯放其妾还家	正匆匆、楚乡秋晚，孤鸿飞过南浦。同来桃叶堪惆怅，一舸载春先去。愁绝处。问那曲阑干，曾听人低语。今宵最苦。向枫树溪桥，芦花野馆，翦烛卧听雨。吴霜鬓，破帽西风怎护。丝丝都是离绪。旧情顿冷新愁重，总付坠鞭词谱。君记取。待雪夜、相思乘兴柴冈路。唱予和汝。要款段随车，轻盈唤酒，重为国香赋。
王寂	洞仙歌	自为寿	先生老矣，饱阅人间世。磨衲簪缨等游戏。趁馀生强健，好赋归欤，收拾个、经卷药炉活计。辟寒金翦碎，漉蚁浮香，恰近重阳好天气。有荆钗举案，彩服儿嬉，随分地，且贵人生适意。也不愿、堆金数中书，愿岁岁今朝，对花沈醉。
朱唏颜	糖多令	中秋	凉影下青鸾。晴空泻素盘。漾玉壶、千顷多宽。老桂散香风露净，霜免莹，骨毛寒。老子倚阑干。不辞终夜看。有谁人、共此清欢。为问娥今与古，能几见，正端端。
白朴	石州慢	丙寅九日，期扬翔卿不至，书怀用少	千古神州，一旦陆沉，高岸深谷。梦中鸡犬新丰，眼底姑苏麋鹿。少陵野老，杖藜潜步江头，几回饮恨吞声哭。岁暮意何如，快秋风茅屋。幽独。疗饥赖有，商芝暖老，尚须燕玉。白壁微瑕，谁把闲情拘束。草深门巷，故人车马萧条，等闲瓢弃樽无绿。风雨近重阳，满东篱黄菊。
王哲	蓦山溪		一灵真性，二物包囊定。三寸主人翁，四方游、各来邀请。五情六，七穷总相连，八山耸，九宫深，十地如何证。十分修练，九转通贤圣。八道涌琼浆，七门开、洞通清净。六街五彩，四象尽归依，三光照，二仪从，一颗明珠莹。
尹志平	江城子	咏腊雪	琼花缭乱玉尘飞。满长堤。拥柴扉。暖焙窗明，安用绣帘帏。夜静云收银鉴满，看雪月，斗光辉。季冬真瑞古今奇。助寒威。显丰期。感动诗人，魂魄入希夷。谢女多才咏不尽，留与俺，道人知。
长筌子	花心动		劫外威音，叹劳生荒苍，几曾知觉。勘破转轮，擘碎虚空，游戏六门无著。块然蕙帐胡床稳，看铁树应时花灼。慧光烁。大明宝殿，玉龙盘薄。一颗玄珠踊跃。迸霞彩辉辉，万神欢乐。放去收来，逆顺纵横，雪曲顿超橐龠。真情欲诉凭谁说。见胎卵、梦魂交错。晓天廓。听吹凤楼画角。
侯善渊	减字木兰花		浮生苦恼。尘世忙忙何日了。一旦无常。福致他人业自当。君还省悟。弃舍冤亲寻出路。万事都休。性命之中子细搜。
沈禧	清平乐	题扇小景	平湖渺渺。一叶扁舟小。荡漾不须频举棹。观尽云山多少。问渠乐意如何。平生惯识烟波。载却月明归去，数声乃清歌。
王哲	杨柳枝		谁识天边一井金。紫光侵。朝朝日日眼前临。没人寻。惟我静中知去处，自堪任。尽斤尽两入珠林。出高岑。
王恽	木兰花慢	寿崔子文	际河山两界，道此地，正文卫。才北渚离筵，南亭奔迓，终岁倥。风流故家从事，暂淹留、莲幕簿书业。更办锦诗句，笔端晕碧裁红。今朝寿席且从容。宾客喜相同。就雪蚁浮香，眉毫舒彩，莫放杯空。人生正须适意，尽冰梢、蜡蒂未冲融。海曲尚存遗爱，稼齐自有春风。
刘敏中	木兰花慢	八月二十五日为仲敬寿	对南山秋色，湖海气、郁峥嵘。更落叶疏风，黄花细雨，何限诗清。良辰醉中高兴，料殷勤、喜见故人情。玉云腴酿，木兰花慢新声。归鸿远目入青冥。相与慰飘零。尽起舞狂歌，新愁旧恨，一笑都平。平生事，天已许，道青云有路上蓬瀛。随分人问富贵，不妨游戏千龄。
白朴	水龙吟	丙午秋，到维扬，途中值雨，甚快然	短亭休唱阳关，柳丝惹尽行人怨。鸳鸯只影，荷枯苇淡，沙寒水浅。红绶双衔，玉簪中断，苦难留恋。更黄花细雨，征鞍催上，青衫泪、一时溅。回首孤城不见，黯秋空、去鸿一线。情缘未了，谁教重赋，宵酒醒，无言有恨，恨天涯远。
马钰	苏幕遮	自害风	遇王风，风传我。风发，风害家缘破。拈弄风飚风险团水火。风子，风韵闲吟和。顺风行，迎风坐。饮罢真风，更枕清风卧。施布仁风功行大。自许扶风，风里成因果。
刘秉忠	南乡子		季子解纵横。六印累累拜上卿。凤鸟不来人渐老，谋生。二顷田园也易成。尊酒醉渊明。菊有幽香竹有声。吹破北窗千古梦，风清。小鸟喧啾。
王哲	临江仙		正已修行无怠堕，推心上应天机。内容整肃吐光辉。灵真搜得莹，方可许瞻?谨谨授持专一守。静中清里归依。法恁条制不相违。九玄并七祖，连汝共升飞。
王哲	满庭芳	藏头 折起方字	方觅残，馀蒙庵方，邀便出黄粱。中生秀，唯我最堪当。内冲和九转，般运、二气飘荡。飚动，楼上下，出入呼光芒。殃。取象滋，羊味酒，醴俱忘。灵真一点，圆照?璋。印白莲秀艳，清净、别恁馨香。华静，衣前引，齐唱满庭芳。
李道纯	百字令	示众破惑	成仙捷径，在玄关、一窍四通八达。说与学人先立志，悟后只消时霎。可笑迷徒，不求师指，执着旁门法。般精般气，到头都是兜搭。争知大道堂堂，坦平蓦直，也要师开发。会得善行无辙迹，玄牝自然开阖。一念无生，谷神不死，九转功周币。脱胎归去，大罗天上行蹋。
李孝光	水调歌头	题于彦明新居	东湖浸南麓，北荡带西山。其中大有佳处，元不减商颜。上有雁峰千叠，下有龙滩百曲，别是一人寰。昨夜雨新过，流水到花间。一张琴，一壶酒，伴渠闲。诗成真宰应妒，万象入嘲讪。北海尊依旧，东里杖藜无恙，未放鬓毛斑。吾亦秣吾马，不怕路盘盘。
马钰	惜芳时	赠李官人	伊子癸卯同生世。不觉流年五十二。我先入道搜玄理。自然不敢相遗你。无分昼夜常留意。诗曲谩书千幅纸。劝公早把家缘弃。免交失脚黄泉。
马钰	满庭芳	臧刘石公献石羊索词	拔山举鼎，射虎穿杨。难同搬运青羊。悟得玄中玄妙，豁豁洋洋。自然如痴似醉，远人情、风害猖佯。环堵里，且埋光隐迹，岂望名扬。但愿人人似我，内行持，云水恣意飘?金木随波流转，火运炎炀。自是虎龙交战，吐神珠、结正晶?恁时节，驾云轩归去，同礼重阳。
李道纯	百字令	赠陈制斡	修真慕道，乐清虚、任意陶陶兀兀。富贵荣华都不恋，甘分清贫彻骨。名利俱捐，是非不辨，且把身埋没。真闲真静，谁知如是消息。为言向上机缄，玄珠罔象，火候无时刻。一窍玄关通得透，顿悟非心非佛。情念双忘，有无交入，胎备元神出。眼睛开放，光明周遍无极。
尹志平	青玉案	自遣	扬眉瞬目分明露。认得元来处。清静无为香满炷。十方通彻，遍闻三界，一任年将暮。些儿妙处堪人顾。关外栖真忘来去。更有云霞三四侣。清吟野兴，固穷乐道，此外非他取。
许有壬	如梦令		墙角黄葵都谢。开到玉簪花也。老子恰知秋，风露一庭清夜。潇洒。潇洒。高卧碧窗下。
王吉昌	南歌子		绝念驱群丑，澄心剿万缘。内枢橐龠息绵绵。一贯三宫，经纬契周天。火力温金鼎，明循六百篇。烹成二八体方圆。隐映祥光，绰约傲飞仙。
白朴	玉漏迟	段伯坚同予留滞九江其归也别侍儿睡	睡香花正吐。谁交付与，东君为主。梦觉庐山，一片采云何所。惆怅留题在壁，麝墨染、无穷愁绪。常记取。徘徊顾影，镫前低语。几许。欺密留情，系绊煞世间，儿女。沦落天涯，夜夜月明湓浦。连我青衫泪满，料不忍、孤帆东去。离思苦。休唱渭城朝雨。
冯尊师	苏武慢	以上二十首见呜鹤余音卷二	静室修心，云山养道，几个遇人传诀。钻攒八卦，鼎备三才，修建道家基业。阴与阳并，斡转枢机，旋走虎龙蟠结。这天机逆顺，学流不晓，岂能分别。希夷理、瑞气腾腾，祥云霭霭，紫雾罩笼金阙。千神咸备，万化全成，方应大丹熟也。琪树瑶花，遍满虚无真景，翠红相列。观心澄晓月，清风满目，洞天清彻。
李俊明	摸鱼儿	送侄谦甫出山	这光景能消几度。大都数十寒暑。结庐人在山深处，万壑千岩风雨。朝复暮。甚不管、堂堂背我青春去。高情自许。似野鹤孤云，江鸥远水，此兴有谁阻。功名事，休叹儒冠多误。韩颠彭蹶无数。一溪隔断桃源路。只有人家鸡黍。歌且舞。更不住、醉中时出烟霞语。暂来樵斧。贪看两争棋，人间不道，俯仰成今古。
白朴	玉漏迟	题阙	碧梧深院悄。清明过也，秋千闲了。杨柳阴中，又是一番啼鸟。人去瑶台路远，孤负却、花前欢笑。音信杳。西楼尽日，凭栏凝眺。缥缈。雾阁云窗，恨梦断青鸾，夜深寒悄。檐玉敲残，捱得五更风小。麝注金猊烬冷，画烛短、银屏空照。芳径晓。惆怅落红多少。
王旭	春从天上来	贺正词	斗转寅方。正凤历颁春，泰应三阳。河山衍庆，宇宙呈祥。瞻帝阙，五云乡。想千官拜舞，萃龙庭、圭璧辉煌。祝君王。愿皇基巩固，国祚灵长。休言太平无象，看武偃文修，岁稔时康。惠泽横流，仁风远被，四海歌颂洋洋。戴尧天舜日，将何报、金鼎焚香。捧瑶觞。奏钧天一曲，万寿。
元好问	浣溪沙	相州西南善应，洹水所从出，风物绝	湖上春风散客愁。芳洲烟景记曾游。人家浑似玉溪头。杨柳青旗酤酒市，桃花流水钓鱼舟。红尘鞍马几时休。
朱唏颜	满江红		弹铗归来，更谁叹、有鱼无肉。念良夜，向阑相对，旧欢难续。一夕乍寒秋枕梦，十年重翦西窗烛。算人生，得意待何时，蕉隍鹿。尊有酒，妻堪熟。书插架，儿能读。傍虚檐翠云低亚，万竿如束。数点苍山遥人户，半篙春水斜穿屋。便门前，车马寂无人，从教俗。
邵亨贞	风入松	白仁甫集中木兰花慢结句云，二十四	先生每叹赏之。一日作清平乐，赠一道人，末云，未试囊中餐玉，明朝且入蓝田，自以为得意，时举以似人。仍索予试作一解，时陆彦文夏士贤诸子，正有出郭行春之约，乃缀此复命，且订其盟，先生对客，击节不已当年曾过宋东邻。汗漫蹋芳尘。如今记得欢游处，画桥横、绿水粼粼。借问酒家何处，牧童遥指花村。近来乐事底因循。春又过三分。百年能几开怀抱，绕天涯、芳草销魂。但愿有钱留客，也胜骑马入门。
王丹桂	临江仙	诫释道相辩	禅道本来无辩证，皆因古圣强名。不须方外谩劳形。人人俱有分，个个总圆成。但把万缘齐放下，切须戒断无明。给孤园内任纵横。泥牛哮吼处，日午打三更。
邵亨贞	浣溪沙	暮春集兴	竹槛云古画图。烟堤花小蓬壶。画长人静鸟相呼。玄璧光浮铜雀研，紫绵香冷博山炉。半欹高枕当人扶。
马钰	满庭芳	赠零口杨悟一	杨姑悟道，猛烈难比。便把镜楼摔碎。识破皮囊臭腐，誓不梳洗。一志蓬头垢面，便披蓑、策杖顶笠。绝聪慧，戒无明业火，自常挫锐。断制男儿何似，比追魂取魄，索命活鬼。富贵荣华弃尽，更不留意。常守常清常静，处无为、自然之理。功行满，向十洲三岛。占个仙位。
元好问	小重山		酒冷灯青夜不眠。寸肠千缕、两相牵。鸳鸯秋雨半池莲。分飞苦，红泪晓风前。天远雁翩翩。雁来人北去、远如天。安排心事待明年。无情月，看待几时圆。
王铉	清平乐	题碧梧苍石图 珊瑚网名书题跋卷八	柔肠先断。舟系汾湖岸。别恨离愁秋水漫。写入数行新雁。幽闺兰梦初成。犹将小字呼卿。几点梧桐夜雨，一天霜月砧声。
朱唏颜	念奴娇		倦怀无据。凭危阑极目，寒江斜注。吴楚风烟遥入望，独识登临真趣。晚日帆樯，秋风钟梵，倚遍楼东柱。兴来携手，与君更上高处。隐约一水中分，金鳌戴甲，力与蛟龙拒。拟访临幕清夜鹤，谁解坡仙神遇。断壁悬秋，惊涛月，总是无声句。胜游如扫，大江依旧东去。
沈禧	渔家傲	口浦澄霞	浩渺湖边三万顷。无风帖帖平如镜。更好晚晴霞弄影。天宇净。望空一抹胭脂凝。紫锦红绡空茜靓。纡蓝碧祥光莹。余晕飘摇斜复正。堪唱咏。落霞孤鹜遥相并。
许有壬	沁园春	次希孟韵，时召至通州，以病归。时	坎止流行，行止非人，何劳用心。羡枝巢居士，泥涂轩冕，时斋老子，城市山林。富贵何常，荣枯递转，惟有高名不陆沉。他休问，只清风一榻，多少黄金。神仙方外难寻。更可笑牛山泪满襟。且清尊素瑟，半庭花影，芒鞋竹枝，十里松阴。归去成辞，闲居留赋，梁父安能抱膝吟。迷途者，听云闲高唱，谁嗣鸿音。
许有壬	沁园春	临清舟中即席，次韩伯高见赠韵	草木无情，不问寒喧，开时便开。只黄花多事、偏怜隐逸、白头何老友相逢，清谈绝倒，休校刘郎去后栽。尊中物，胜他年千里，漫寄寒梅。神仙合住蓬莱。柰老母思儿忍不回。任耿庄槐老，休为痴梦，梅家酒熟，且浣溪怀。渭北江东，暮云春树，何日扁舟更此来。公知否，便连朝觞咏，能几徘徊。
尹志平	瑞鹧鸪	咏西山	西山深处道人家。养道修真何处加。九夏高眠无暑气，三秋结实有新瓜。乱山坡下宜禾黍，浑水河边长桑麻。四季平和人事少，三餐终日是生。
许有壬	水调歌头	胭脂井次汤碧山教授韵	他山一卷石，何意效时妆。天生偶然斑驳，兰麝不能香。作陈家宫井，浇出后庭玉树，直使国俱亡。故邑久眢废，陈迹草茫茫。叹人间，才璇室，又阿房。丽华发如鉴，曾此笑相将。一旦江山瓶坠，犹欲夫妻同穴，甚矣色成荒。五色补天缺，万世仰娲皇。
尹志平	巫山一段云	题通仙观	列翠峰峦秀，仙都气象清。三阳端正玉鳌形。一气自天成。万叠云山深处。别是洞天幽圃。何人能得久闲居。清静乐无余。
王恽	感皇恩	寿表弟韩云卿	临事羡君材，笑予拙宦。待诏云龙更英盼。梦迥孤枕，依旧新丰旅。明时无寸补、空留恋。绿泛莲波，望高霄汉。洒洒元康济时彦。诸公延誉，莫为骥淹台院。百年安健里、千千算。
李孝光	念奴娇		江南春暮，看麦枯蚕老，故乡风物。缟袂青裙桑下路，笑动斜阳村壁。鹅鸭比邻，牛羊日夕，父老头如雪。桑麻旧语，宁论汉庭人杰。谁办草草杯盘，朱樱绿笋，逸兴尊前发。冉冉年华吾老矣，目送孤云明灭。拾穗行歌，摘瓜抱蔓，此事真毫发。逢君轰饮，与吾唤取明月。
张野	满江红	卢沟桥	半世乾忙，漫走遍、燕南代北。凡几度、马蹄平踏，卧虹千尺。眼底关河仍似旧，鬓边岁月还非昔。并阑干、惟有石狻猊，曾相识。桥下水，东流急。桥上客纷如织。把英雄老尽，有谁知得。金斗未悬苏季印，绿苔空渍相如笔。又平明、冲雨入京门，情何极。
吴存	朝中措	春归	蜂脾蜜满燕成窠。春事已无多。风景付渠啼。客情还我烟莎。春来风雨，春归风雨，春竟如何。输与前溪醉叟，红云波上渔歌。
赵功可	柳梢青		一健如仙，东湖烟柳，坐拥吟翁。几许功名，百年身世，相见匆匆。别来三度秋风。怕看见、云间过鸿。酒醒灯寒，更残月落，吾美楼中。
王惟一	西江月		日月相交晦朔，龟蛇产在虚危。巽风长向坎中吹。火燥必资神水。动静皆由心意，与天合德无违。洞然妙理更何疑。说甚短长生死。
朱唏颜	满庭芳	和赵仲敬咏雪	翦水飞花，裁冰作絮，龙宫不管严寒。斜侵风帽，吟鬓忽衰残。谁念梁园倦客，黄金尽、作赋才悭。飘流久，寒欺敝褐，犹事马蹄间。儿时曾纵猎，呼鹰野外，落雁云端。猛呼酒霜，湿遍红鸳。倚马酣歌秦妓，紫貂暖、不上裘船。今迟暮，翩翩孤剑，寂寞度桑乾。
白朴	满江红	同（案原无同字，兹从丁本钞）郑都	费尽长绳，系不住、西飞白日。客窗外、满庭秋草，露蛩寒泣。酒后看花空眼乱，花前把酒从衣湿。要一尘、归老作菟裘，何难觅。仙客老，巴园橘。封万户，燕山栗。且栽培松竹，伴人孤寂。岂有梁鸿高世志，也无司马题桥笔。便与君、同访洞庭春，和云吸。
赵孟＊	巫山一段云	朝云峰	绝顶朝云散，寒江暮雨频。楚王宫殿已成尘。过客转伤神。月是巫娥伴，花为宋玉邻。一听歌调一含颦。幽怨竹枝春。
马钰	南柯子		但愿三丹结，何愁两鬓皤。蓬头垢面哩。十二时中，谨谨养冲和。不羡相如志，无心继伏波。马风题柱意如何。不做神仙，不过灞陵河。
谢应芳	苏武慢	赠徐伯枢	兰雪衣衿，芝雪冠佩，唾动成珠玉。芳草萋迷，蓬莱杳渺，皎皎白驹空谷。濯发沧洲，怡颜芳树，乐甚从伶丝竹。问天生、湖海元龙豪气，肯令消缩。君不见二陆联芳，三苏接武，声动九重黄屋。天上碧桃，日边红杏，真足快人心目。拂袖东胶，出门西笑，莫恋故园松菊。看浊河、流水重清，齐唱太平遗曲。
王恽	浣溪沙	中秋虽见月，桂花出没于云影间，有	月色都输此夜看。人心偏处即多悭。碧云吹恨满瑶天。尽着冰壶凉世界，故将阴巧妒婵娟。桂香和露温幽弹。
姬翼	鹧鸪天		弱丧飘流未肯归。玄关说与更增迷。此行若遇商丘老，弃却枯髅更不疑。先犯早，后迟迟。个中消息几人知。东风不解传春信，李白桃红自满。
尹志平	江城子	和苍盖郭秀才韵	乘车坐马走东西。论玄规。入幽微。天下峥嵘，随分立阶梯。吾教流通天地，无不喜，尽归依。其中消息与谁期。解忘机。识无为。霞友云朋，心地要平夷。抱朴全真明日用，神灿灿，性辉辉。
元好问	清平乐	太山上作	江山残照。落落舒清眺。漳壑风来号万穷。尽入长松悲啸。井蛙瀚海云涛。醯鸡日远天高。醉眼千峰顶上，世间多少秋毫。
长筌子	西江月		形物虽居宇内，梦魂长玩台州。山堂真趣与谁酬。窗外梅疏竹瘦。千里烟霞冉冉，半帘风月飕飕。天公赐我这清幽。料想浮生难勾。
赵雍	浣溪沙		翠锁蛾眉别恨浓。罗衣初试怯春风。相思只为两西东。帘卷玉钩云淡淡，香消金鸭雨蒙蒙。此情都在不言中。
李俊明	谒金门		昏又晓。蝶梦不栖芳草。照映琼林人物好。熏香荀令小。不怕醉时健倒。恐怕醒时花笑。潘鬓都因愁白了。老人心未老。
谭处端	满庭芳		莫觅东西，休搜南北，玄真只在身中。万缘齐断，神气始和冲。只要君心慷慨，慧刀举、劈破昏蒙。还知否，般般撒手，性命可圆容。真空。离色相，闲闲闲里，慢慢休惚。恁婪耽布素，物外飘蓬。饥则巡门觅饭，饱来后、明月清风。逍遥处，哩，落魄恁西东。
刘敏中	沁园春	余既以太初名石，且为记。客曰虽命	以己意，号之曰苍然。余复援稼轩例作乐府沁园春一首，改名曰苍然吟，石汝来前，号汝苍然，名之太初。问太初而上，还能记否，苍然于此，为复何如。偃蹇难亲，昂藏不已，无乃于予太简乎。须臾便，唤一庭风雨，万号呼。依稀似道狂夫。在一气何分我与渠。但君才见我，奇形怪状，我先知子，冷淡清虚。撑拄黄垆，庄严绣水，攘斥红尘力有余。今何许，倚长风三叫，对此魁梧。
姬翼	鹊桥仙		琼分石碎。珠离蚌坏。文豹丰狐自害。众中谁肯密藏身，但鼓髻、争头要卖。夸功即退。成名即败。镜里朱颜不再。到头毕竟化为尘，枉弃却。
尹志平	南乡子	赠西路道人	幸遇好良因。枉惹浮名受苦辛。只为目前些子事，因循。过中间换了身。默坐守灵根。空外闲搜空外真。认得亘初微妙物，堪亲。唤作神仙。
王恽	浣溪沙	吴村道中在平阳府北三十里汾水西，	绿树连村际碧山。春风吹水涨黄湾。沙汀苹满钓舟间。薄宦崎岖清议里，风烟吞吐画图间。夕阳明处鸟飞还。
吴存	水龙吟	雪次韵	一天云似穹庐，山川惨淡还非旧。兴来欲唤，赢童瘦马，寻梅陇首。有客遮留，左援苏二，右招欧九。问聚星堂上，当年白战，还更许，追踪否。却拥重裘深坐，看飞花乍无还有。老来拈笔，不禁清冻，频呵龟手。想见南山，少年射虎，臂鹰牵狗。暮归来脱帽，销金帐里，饮羊羔酒。
白朴	水龙吟	用前韵，赠答光辅	倚阑千里风烟，下临吴楚知无地。有人高枕，楼居长夏，画眠夕寐。惊觉游仙，紫毫吐凤，玉觞吞蚁。更谁人似得，渊明太白，诗中趣、酒中味。惭愧东溪处士，待他年、好山分翠。人生何苦，红尘陌上，白头浪里。四壁窗明，雨盂粥罢，暂时打睡。尽闻鸡祖逖，中宵狂舞，蹴刘琨起。
侯善渊	连理枝		挫锐无羞耻。过宠无欢喜。好弱平常，随缘且过，坦然无系。步林泉、深入翠云中，乐清闲一世。欲要离生死。达彼真常理。炼气成神，神超碧落，太虚同体。任天宽地阔永无忧，得长生久视。
刘因	人月圆		茫茫大块洪炉里，何物不寒灰。古今多少，荒烟废垒，老树遗台。太行如砺，黄河如带，等是尘埃。不须更叹，花开花落，春去春来。
李道纯	百字令	指中庵性命次序	玄关一窍，理幽深、至妙了无言说。阴极阳生初动处，便是采铅时节。地下雷轰，山头水降，满地红尘雪。行功之际，马猿休纵颠劣。霎时虎啸龙吟，夫欢妇合，鼎内丹头结。身外有身犹未了，圆顿始能通彻。嫩嫩黄花，青青翠竹，此理应难泄。为君举似，水中捞取明月。
王恽	虞美人		红颜绿鬓无长好。日对菱花老。头童齿豁竟何裨。只有饥时餐饭饱时嬉。因行消散昏和闷。却觉筋骸困。那钱置个马儿骑。食饮难消，终日。
汪斌	蝶恋花	送春 以上五首新安文献志卷六十	蝶懒莺慵芳草歇。绿暗红稀，柳絮飘晴雪。有意送春还惜别。杜鹃争奈催归切。绣阁无人帘半揭。暗忆边城，十载音书绝。惟有东风无异说。
马钰	瑞鹧鸪	收家书	家书接得急开封。正值糊窗要避风。我愿难随你意去，道心不与俗心同。行功未满大千数，云水须游太一宫。传语儿孙并弟侄，后来书至墙。
王哲	苏幕遮	劝修行	莫行功，休打坐。如要修持，先把心猿锁。黑气收归无漏破。慢慢升腾，保养灵真么。姹娘嬉，婴子卧。搬上中田，总向明堂过。折得白莲花一朵。携去虚空，放出珍珠颗。
李道纯	满庭芳	赠焦提举	寂寞山居，喧轰市隐，头头总是玄关。资明高士，须向定中参。我把活人手段，杀人刀、慢慢教看。君还悟，只今荐取，超脱不为难。一言明说破，起初下手，先炼三三。自玄宫起火，运入昆山。把定则云横谷口，放行也、月落寒潭。功因竟，大蟾成象，名姓列仙班。
苏大年	踏莎行	题巫峡云涛图用王国器韵 铁网珊瑚书	烟外斜阳，云中远岫。翠眉轻补胭脂漏。回波都是断肠声，断肠更听哀猿吼。暮雨凝愁，朝云酒。余怀远寄湓江口。世间木石本无情，如何。
卢挚	南乡子	寄广东肃政使者钦公，兼赠别赵景山	岭峤荔枝新。前岁曾逢旧使君。下足扶胥江上雨，南薰。吹散蛮烟瘴海云。去去幕中宾。恰及梅开寂寞滨。载酒随车应共赏，殷勤。要识寒花。
王恽	临江仙	为曲山作	别墅寒梅方入梦，多君来报花期。野塘流水小桥西。南枝香烂漫，却恨赏音稀。正有玉堂人最爱，垂垂两鬓如丝。和羹心事未应迟。金尊重醉倒，且莫晚风吹。
邵亨贞	齐天乐	甲午七月望后，横泖客舍骤雨顿凉，	，暝色凝烟，不胜凄黯。阖户呼镫著此，以纪旅思碧梧庭院秋声早，暮天云影。雨送凉蝉，风欺倦翼，络纬犹啼金井。疏窗弄暝。正犀押帘垂，画屏镫冷。节序依然，旅怀长是叹流景。旧家园苑废久，岁寒松桂在，清事谁领。待月幽轩，寻凉小舰，断梦有时提省。乘槎路迥。便逸兴相牵，倦涂难骋。甚日归来，傍湖耕二顷。
王哲	满庭芳	战公求问	逸志清虚，放心坦荡，莫令烦冗萦牵。修身养性，随分乐因缘。便是崇真奉道，甲丹内、长灵烟。通闲趣，恬应得味，定许处长年。如然。须了了，免除苦苦，锻炼流传。便优游自在，做作新鲜。直待元根渐莹，恁时节、功行完全。还知否，蓬莱路到，见且是人仙。
王哲	西江月		堪叹水流一道。须凭浩大添鼎千遭。海心万丈袅竿牢。定后尖生芝草。会得功夫早早。自然快乐陶陶。西江月里采芝苗。携去十洲三岛。
吴镇	渔父		舴艋舟人无姓名。葫芦提酒乐平生。香稻饭，滑莼羹。掉月穿云任性。
姚燧	浪淘沙	竞渡	楚俗至今朝。服艾盈腰。喧江铙鼓节兰桡。士女踏歌巫觋舞，鱼腹魂招。去古既云遥。谗毁言消。修名立与日昭昭。免向重华敷衽跪，来直皋。
许有壬	满庭芳		槐院风清，藓阶尘净，日长镇掩衡门。葛帷藤簟，石枕竹夫人。不作南柯痴梦，要来往、月窟天根。花阴转，闲关幽鸟，啼破一窗云。起来盘膝坐，松风沸鼎，花雪浮春。便洗除胸次，多少凝尘。更喜秋原有秫，快准备、小瓮清尊。东篱下，黄花香里，颠倒白纶巾。
许有壬	浣溪沙		花露浓沾桂棹香。柳风轻拂葛衣凉。放歌深入水云乡。荷叶杯中倾绿醑，瓜皮船上载红汝。都堂何似住溪堂。
吴存	摸鱼儿	送周君崇录判	淡津桥、两池春水，多情偏写人影。冰姿玉质梅花骨，谁似此君清整。秋兔颖。似百炼吴钩，气挟风霜冷。光芒炯炯。小试神锋，蛟奔蜃走，彭蠡湛千顷。芝山下，三世甘棠旧境。春风重绿相映。缇屏昼战声华接，还羡纠曹名盛。风力劲。想御此、泠然径上蓬莱顶。城烟楚暝。怕别后怀人，登楼无柰，天阔暮江永。
萨都剌	酹江月	游钟山紫微赠谢道士，其地乃文宗驻	金陵王气，绕道人丹室，紫霞红雾。一夜神光雷电转，江左云龙飞去。翠辇金兴，绮窗朱户，总是神游处。至今花草，承恩犹带风雨。落魄野服黄冠，榻前赐号，染蔷薇香露。归卧蒲龛春睡暖，耳畔犹闻天语。万寿无疆，九重闲暇，应忆江东路。遥瞻凤阙，寸心江水东注。
谢应芳	沁园春	寄张希尹，兼简刘小齐、张熙载（原	忆昨秋风，送书画船，过杨柳洲。把锦囊倾倒，灯花共喜，棹歌归去，诗草仍留。坐榻高悬，家童偶语，此客寻常颇见不。襟怀好，比子猷寻戴，别样风流。别来一日似三秋。且喜花时可胜游。要寻山问水，春申故国，赋诗酒，季子高丘。醉帽簪花，吟茵藉草，莫笑疏狂老未休。回来也，有堂前旧燕，江上盟鸥。
沈禧	满庭芳	为施克明题雪拥蓝关图	雪拥蓝关，云横秦岭，马头道路迷茫。几回翘首，何处是家乡。欲革当时弊政，摅忠荩、罄沥肝肠。谁知道，一封奏入，万里贬潮阳。伤心牢落处，形孤影只，地远天长。幸道逢孙姓，有意相将。早悟花间诗意，免教、至此仓皇。频分付，瘴江落日，吾骨好收藏。
胡祗＊	摸鱼儿	玉簪 以上周泳先校大典紫山大全集本	问秋香都在何许。棠阴暮凉风露。空圆不费司花巧，玉立幽闲丰度。如欲语。似含诉。一襟清苦愁千缕。长门夜雨。更月暗灯昏，水沉烟烬，寂寞琐窗户。凭谁问，见弃宣和花谱。应为孤高自娱。升平枕上温柔梦，不到琳宫仙府。仍为汝。待安排，软金罗幕重遮护。秋霜良苦。怕清夜无人，天寒翠袖，孤影更衰素。
白朴	烛影摇红	前事用吕东窗韵	三尺枯桐，古来长恨知音少。玉箫吹断凤楼云，此恨何时了。落日飞鸿声消。长江、离魂浩渺。，，谁表。风雨红稀，梦回别院莺啼晓。一生孤负看花心，惆怅人空老。待访还丹瑞草。驾飚轮、蓬莱去好。又愁沧海，恍惚尘扬，难寻仙岛。
王哲	行香子		一鼓才呜，水德行香。看乌龟、波上呈祥。鼻全喘息，眼眩昭彰。会戏澄涛，游澄浪，隐然江。黑雾凝凝，充满皮囊。牢封击、信任飘?冲和上下，流转边旁。便变成雯，结成盖，积成霜。
姚燧	定风波	题轴轩左右埋二石槛植荷其中	旋汲清泉石斛方。便疑身已置江乡。八九吞胸云梦小。应笑。白头儿戏未曾忘。荷叶且看张翠盖。此外。芙蓉谁望集朱裳。还有不如人意处。遮去。碧天明日照泱泱。
元好问	满江红	内乡半山亭浮休居士张芸叟＊尊石刻	江上尊，人道有、浮休遗迹。尊俎地、江山如画，百年岑寂。白鹤重来城郭在，山花山鸟浑相识。便与君、载酒半山亭，追畴昔。人易老，时难得。欢未减，悲还及。身前与身後，杳无终极。一笑何须留故事，千年复知今日。拌醉来、横卧陇头云，林间石。
谭处端	汉宫春		欲入无为，乐闲中闲里，只这些儿。惟论目下，未来已往休披。常行坦荡，远财色、人是人非。新来凭，怡怡内乐，境上无挂毫丝。昏昏默默得也，向无中捉住，真个根基。惺惺洒洒，无用无作无持。头头返照，自然理、触处晖晖。谁会得，清风皓月，湛湛两个人知。
张野	鹊桥仙	咏梅赠人	琼枝纤弱，瑶英娇小。占得江南春早。前村雪里欲开时，料未必、东君知道。芳心一点，幽香多少。几度被花相恼。陇头人去早归来，莫直待。
李孝光	水调歌头		伯仲见伊吕，前日补天归。平生盖世勋业，何用藉群儿。出领绣衣龙节，入拥绣裳赤舄，名字在金闺。磊落正如此，焉学古人为。济川舟，调羹手，看当时。功成便引身去，大不负书诗。两鬓萧萧华发，总为爱君忧国，臣老系安危。天子方好老，领取帝王师。
刘志渊	水龙吟		闲人闲乐琴书味。行胡朗反货药囊符水。顿然识破，沾名作解，蹉跎真计。枯木岩前累。要撅劣、诸缘总弃。剔开性月，时时不昧，忘神气，养虚体。炼就不空真智。向太虚、神妙成器。净明体态，纵横恢廓，一尘无翳。圆觉融三际。具庄严、法身纯粹。显如如了了，真常安住，彻无生。
许有壬	水龙吟	题贾氏白云楼，次牧庵韵	结楼高倚晴空，人间何限思亲处。白云谁遣，等闲出岫，悠悠来去。本是无心，宁知下土，有人延伫。怅芒烟衰草，九原难作，空目断、丘陵树。见说大鹏变化，趁扶摇、又抟云路。朱帘画栋，关山绵邈，梦魂良苦。两字行藏，百年忠孝，致君荣祖。待更驱屏翳，溥为霖雨，继商家傅。
长筌子	天香		过隙年光，如毛尘事，几人识破休矣。归去来兮，云耕水钓，林下澹然宁耳。翠微影里，别有些逍遥真味。一曲玄歌寄天香，叹物华荣悴。白茅半间而已。畅情怀、四时吟醉。返照人生，毕竟到头何济。坐看空华起灭，这混成消息越众美。太朴淳风，清虚妙理。
白朴	踏莎行	咏雪	冻结南云，寒风朔吹。纷纷六出飞花坠。海仙翦水看施工，仙人种玉来呈瑞。梅萼清香，竹梢点地。画栏倚湿湖山翠。先生方喜就烹茶，销金。
王寂	水调歌头	戊申季秋月十有九日，赏芙蓉於汝	，盖暮年游宦之情不能已也岸柳飘疏翠，篱菊减幽香。蝶愁蜂懒无赖，冷落过重阳。应为百花开尽，天公著意留与，尤物殿秋光。霁月炯疏影，晨露?红妆。柰无情，风共雨，送新霜。嫁晚还惊衰早，容易度年芳。只恐韶颜难驻，拟倩丹青写照，谁唤剑南昌。我亦伤流落，老泪不成行。
张野	木兰花慢	送柳汤佐之覃怀总管任	羡春风五马，恨无计，驻征鞍。想胶漆真情，云烟高兴，诗酒清欢。当时与君年少，到而今、双鬓总成斑。几度批风抹月，几番临水登山。驿途吟袖尚轻寒。珍重且加餐。怕到郡之时，民须加爱，事要从宽。风流赏音人去，纵朱弦、有曲为谁弹。明日倚楼凝望，雁回早寄平安。
刘仲尹	浣溪沙		摩腹椎腰春事非。乐天犹恨小樊归。多生馀念向来痴。往事半随残梦转，飞词不尽短封题。竹奴应笑减腰围。
马钰	西江月		我欲只言清净，恐人入道徘徊。阐扬龙虎去还来。初地多便奇怪。我倦论持婴姹，恐人别意胡猜。谁知男子产婴孩。回首自然悟解。
姚燧	贺新郎		杜宇为谋拙。只当时、西州已报，鳖灵功烈。何事为心轻传禅，坐取名身灭。化怨鸟、春山啼血。试听不如归去语，怕君远、未晓吾能说。冤愤在，失金阙。胡为不叩天裂。枉人闲、丁宁控诉，欲求谁雪。蜀道思归诚何有，便隔云山千叠。一再举、犹堪横绝。苦趣东君行不早，到千红、万紫飞时节。呼谢豹，慎扪舌。
姬翼	鹧鸪天		画饼充餐必也虚。刻舟求剑决然无。痴心密数人遗契，妄念重寻兔守株。先圣迹，古人书。糠难作夜光珠。万缘拂尽方知道，妙处那能说与。
沈禧	鹧鸪天		购得南山万岁杉。坚逾松柏健逾相。还邀天上公输子，来与麻姑斗宝函。狸首媚，雉纹斑。到头受用有何嫌。从今更益无疆寿，高并南箕更上。
马钰	桃源忆故人	寄主薄王彦文	前程合有修仙契。分外难求名利。所措莫能如意。激出修行志。算来生死无人替。肯把自身家累。要占十洲仙位。清净功夫累。
马钰	忆王孙	次重阳韵	方知口是是非门。紧闭牢藏舌祸根。训我无言更不论。削迷昏。性命。
马钰	巫山一段云		休要呼师叔，相看若弟兄。炼心云补玉京城。何必谒公卿。因抚心琴益寿。谓饮刀圭戒酒。瑶台上面放琼花。同去步烟霞。
马钰	渔家傲		叮嘱庖人常作善。殷勤供养人休倦。莫把煎汤倾地面。摊凉冷。恐伤虫蚁行方便。日用柴薪并米面。无抛无撒无奢俭。内外净清忘俗念。真堪羡。将来决得居仙院。
蒲道源	木兰花慢	寿王国宾总管	数当今人物，问谁似，玉堂仙。但苏子才名，居中未几，补外何偏。天公意深有在，要周流、海内作师传。万古斯文正脉，一生前圣遗编。胸襟理胜自超然。虽老未华颠。念厚禄崇资，真成大耐，何计荣迁。心期岁丰民乐，更公庭、无讼酒如川。唤取梅花为寿，看他老桧千年。
侯善渊	酹江月		玄元道体，大奂方、无隅无形无物。混化胎生皆受，感应通玄潜伏。包括乾坤，含容天地，日月皆收蓄。回光返照，旷然摄化盈目。分明顿著心珠，冲虚豁朗，灿灿开神谷。养就胎仙肌貌雪，出入随风香馥。暮嗅灵芝，朝餐仙桂，夜隐蟾宫宿。怡然欢乐，求同先圣真福。
尹志平	一剪梅		新得前高孰可知。世间清绝，诗笔难题。朝元峰上试闲窥，未赴蓬莱，先到瑶池。一派松风入耳吹。仙音缥缈，洞达幽微。兴来策杖步云溪，行也相宜。坐也相宜。
马钰	满庭芳	叹骷髅	携筇信步，郊外闲游。路傍忽见骷髅。眼里填泥，口内长出臭莸。潇洒不肯重说，更难为、再骋风流。想在日，劝他家学道，不肯回头。耻向街前求乞，到如今，显现白骨无羞。若悟生居火院，死堕阴囚。决裂心灰慷慨，舍家缘、物外真修。神光灿，得祥云衬步，直赴瀛洲。
凌云翰	渔家傲	寿杨复初 词品卷六	采芝步入南山道。道深宛似蓬莱岛。闻说村居诗思好。还被恼。苍苔满地无人扫。载酒亭前松合抱。客来便许同倾倒。玉兔已将灵药捣。秋意早。月华长似人难老。
倪瓒	蝶恋花	以上十六首百家词本云林乐府。此下	夜永愁人偏起早。客鬓萧萧，镜里看枯槁。雨叶铺庭风为扫。闭门寂寞生秋草。行路难行悲远道。说着客行，真个令人恼。久客还家贫亦好。子二首折桂令二首水仙子一首小桃红三首以其均为曲调，故不录。又珊瑚网名画题跋卷八载倪瓒题画朝中措幽姿不入少年场一首，乃陆游词，兹亦。
侯善渊	满庭芳		玉屑琳霜，云瑛幽粹，混沌三宝持盈。盈还而已，日月透昆明。圆通昊界，氤氲降、天宝华婴。於中妙，五陵飞雪，人在水晶城。灵瑶开古道，神风易御，孰保遐龄。念吾流久视，玄毕终诚。密付丹须换质，从斯致、游宴华清。金童诏，玉辰宫里，身属少微星。
王丹桂	诉衷情	九日登黄崖	重阳又早一年期。景物正凄凄。凭高畅情凝望，极目彻天涯。秋日短，塞天低。雁南风。诗题红叶，酒泛黄花，不醉无归。
张雨	渔父词		上钓金鳞不用多。踏翻船子便高歌。犹有在，问如何。问取侬家张志。
曹伯启	临江仙		水出五谷成一派，滔滔日夜东流。倦乘鞍马却乘舟。向来危处怯，此去险中愁。伊轧数声离岸橹，异乡身世悠悠。暂教杯酒放眉头。痴儿官事了，聊作子长游。
冯尊师	苏武慢		洞晓玄机，深明丹奥，赖与祖宗符契。龙耕虎种，玉液金芝，好个道家活计。丹灶容光，睹个婴儿，旋绕惊天骇地。驭紫云、翠凤相迎，真的上仙苗裔。三阳首、玉药天香，琪花宝树，掩映瑞云佳丽。天光潋滟，桂影扶疏，鲲化大鹏相继。休谓狂言，性理分明，消息至人才艺。在英豪决烈，精诚果敢，性情高志。
王哲	苏幕遮		女休猜，儿莫识。情欲偷精，盗髓筋力。奉劝回头寻歇息。认取身中，三个真端直。姹娘亲，婴子得。专委黄婆，鞠养成渊默。畅饮刀圭通十极。四句同归，随步云霞陟。
程文海	感皇恩	次韵姚牧庵题岁寒亭 此首下原附牧庵	翠节下天来，通明谁侍。地有高斋要名士。相逢恨晚，老矣酒兵诗帅。岁寒同一笑、千年事。黄鹤羁情，暮云离思。半掬心香火初炽。梅花满树，又是一年冬至。正相思，恰有江南使。
王哲	苏幕遮		王台峰，三耀刹。八识俱明，四象灵光匝。罗汉回头看菩萨。佛果圆成，这里无言答。证虚无，腾可恰。清净全扶，澄湛尤相洽。休衮神珠分等甲。彩色传辉，再现黄金塔。
许有壬	水龙吟	己丑中秋用韵	可翁点检形骸，关心六事今犹可。摩挲老眼，残编细读，小窗危坐。信手挥毫，云烟撩乱，波涛掀簸。笑蹒跚病足，登山不武，尚能踏、苔痕破。便腹还堪容酒，齿牙攻、脯肴蔬果。歌声到耳，宫商少误，肯教轻过。馋口如门，丁宁告戒，欲须坚锁。怕麴生徒众，群然趋入，困风流我。
谭处端	踏莎行	赠兴平赵六士	百岁荣华，星移光烈。人身难保朝昏彻。恩情眷爱已收空，不时大限将分别。早悟轮回，惊生惨切。割情舍爱亲玄诀。公还猛烈人清虚，风人。
长筌子	花心动		百岁光阴，似飘风浮沤，电雷轰掣。返照速修，急景难留，不觉鬓莘如雪。万缘羁绊何时了，谩昏晓、寸心愁结。劝英杰。莫教釜破，断绳难接。一失人身万劫。叹伶俐惺惺，不遭缧绁。欲浪恩山，玉金枷，谁肯猛然抛撇。一朝大限临门唤，见阎老，怎生推说。恁时节。追思圣贤妙诀。
张之翰	酹江月		人间良夜，是年年、八月中秋时节。万古青天当此际，正要十分澄澈。何处浮云，微茫黯淡，便把青光隔。凭栏三叹，恨无长笛吹裂。坐看蜡烛争辉，青灯吐焰，负煞尊前客。待到谯楼初鼓后，不觉衣裳凉彻。试草新词，凭风吹去，教向嫦娥说。须臾知道，广寒推出明月。
梁寅	永遇乐	丙午岁仲秋，与胡中山同舟往南昌，	之。中山能谈泰定数年少羡君，有如琼树，相见何晚。虎瞰山前，轻船同载，正桂花香满。对溪一夕，孤篷听浪，又趁朔风返。计行藏、只堪一笑，怕冷白鸥惊见。君如管辂，聪明异，能道山翁奇蹇。绛阙蓬莱，人间天上，翘首仙凡远。何时访我，竹溪松壑，尽有白云堪玩。写长怀、且寄南飞秋雁。
张之翰	满江红	寄张蓝山	古木寒藤，高岸底、萧然舟宿。一夜雨、朔风吹浪，浪高于屋。梦觉蓬窗无共语，此时正自怜幽独。道蓝山老子送诗来，挑灯读。辞与理，俱能足。从别后，情尤笃，想鬓毛如鹤，目睛如鹘。四海如公知已少，有心日日相追逐。恨濯缨亭远水萦纡，山重复。
侯善渊	减字木兰花		五行四象。戊己攒盈如何样。黑水红云。白马背牛两下分。金车宝辇。大道夷然烹玉线。碾路如银。搬载婴儿出世尘。
邵亨贞	太常引		蓬壶阆苑景飘萧。青玉案、紫鸾箫。五彩凤皇毛。记曾览、彤廷秦韶。夕阳回首，汉家陵阙，霜露满。说着旧游遨。便想起、风流二乔。
谢应芳	满庭芳	四月钱梦弼出妓，为陆文迪寿，邀仆	玉雪梨涡，锦云桃扇，紫箫双凤和鸣。觥船初棹，烟绕博山青。最喜清和天气，绿阴静、梅雨初晴。高斋里，马融书帐，风卷绛纱轻。华年才几许，培风健翮，曾试修程。偶归来林下，间听松声。笑道葵花似我，芳心在、向日长倾。黄河水，如今重看，朝暮还清。
尹志平	一剪梅	依先师真人和移刺仲泽韵，羲州永和	九九方终暖日阳。春和崇义，无梦天长。十方三界恣游行，炎夏还逢，不觉秋霜。悟得真闲万事忘。自然佚乐，心地清凉。本来一点纵宽舒，散尽群魔，独现威光。
元好问	朝中措		香轻红浅露梅腮。江上早春来。玉声朝丹阙，霓旌影下瑶阶。朱门向晓，三千珠履，十二金钗。碧海金鸾来报，蟠桃一夜花开。
虞集	风入松	为莆田寿 以上十七首    村丛书用吴	频年清夜肯相过。春碧卷红螺。画檐几度徘徊月，梁园迥，无复鸣珂。门外雪深三尺，窗中翠浅双蛾。旧家丹荔锦交柯。新玉紫峰。长安日近天涯远，行云梦、不到江波。欲度新词为寿，先生待教谁歌。
姬翼	满庭芳	李老先生庆八十	南极储祥，少微呈瑞，八旬应现人寰。水云疏散，金鼎炼神丹。玩尽长春洞府，逍遥占、物外高闲。无衰老，龟旋鹤绕，相对且怡颜。殷勤重祷祝，温炉澹炷，劫外旃檀。念亘初容貌，不许凋残。通古今如旦暮，蟠桃见、几度华繁。常常在，金壶碧酒，高会到仙班。
元好问	点绛唇	青梅永宁时作	玉叶璁珑，素妆不趁宫黄媚。谢家风致。最得春风意。手把青枝，忆得斜横髻。西州泪。玉觞无味。强为清香醉。
王丹桂	秦楼月	咏竹	性贞洁。柔枝嫩叶堪图写。堪图写。四时常伴，草堂风月。孤高劲节天然别。虚心永永无凋谢。无凋谢。绿阴摇曳，瑞音清绝。
张翥	踏莎行		芳草平沙，斜阳远树，无情桃叶江头渡。醉来扶上木兰舟，将愁不去将人去。薄劣东风，夭斜落絮，明朝重觅吹笙路。碧云红雨小楼空，春光已到销魂处。
王哲	蓦山溪		修行学道，切莫凭婴姹。只是这些儿，把尘俗、般般不惹。自然萧索，寂寞与他依，餐残饭，著粗衣，饱暖休相舍。常从坦荡，守养身躯假。闲里得真闲，觉清凉、惺惺洒洒。暗中功行，直待两盈盈，灵明显，做逍遥，师父看来也。
陆文圭	满江红	送理伯雍同知改除转运判官	双桧堂深，想前日、清风犹在。才半载、政声传播，与人称快。鞠草园扉无滞讼，憩棠田舍留遗爱。问方今、循吏几何人，公为最。明而恕，廉而介。官易进，身难退。苦簿书业委，米盐繁碎。雁鹜自怜群里聚，龙猪不计儿时会。望美人、又向碧云西，徒增慨。
长筌子	一枝春		堪嗟肉傀儡，尘世争奇怪。昼夜火院煎苦，沉埋花酒丛中，孽重终难改。贩骨何时彻，头面翻腾，昧了灵源真宰。独我而今乐自在。放逸游寰海。逍遥天地间、笑开怀，一味清闲，万里金难买。九转功夫足，步月携云，稳赴金莲仙会。
马钰	西江月		学道腥膻不戒，明知断了慈悲。五辛爽口欲滋基。怎比米精麦髓。二物包藏秀气。吾门啖素相宜。修持功行稍相亏。怎得长生久视。
张之翰	婆罗门引	辛卯中秋望月	宦游南北，月明何处不相随。十年九赋新词。今夜清光如许。无以侑金。想叨居此职，著甚推辞。临风再思。是有句欲来时。除却广寒人见，尘世谁知。天香一阵，恰飘动婆娑桂树枝。秋影里、醉写乌丝。
谢应芳	水调歌头	洪武九年秋，余下居千墩，尝作水	故复和前韵，以述其情，并以留别吴下诸友。时十三年六月初也牙齿豁来久，老气尚横秋。买得归耕黄犊，儿辈幸无愁。相近六龙城下，只在三家村里，结屋小如舟。倚树览山色，且免赋登楼。看官爵，都不似，醉乡侯。里翁闲话，便同学士坐瀛洲。寄语东吴朋友，乘兴能来浦，舣棹听渔讴。无酒不须虑，解我破貂裘。
刘仲尹	浣溪沙		贴体宫罗试夹衣。冰蓝娇浅染东池。春风一把瘦腰支。戏镂宝钿呈翡翠，笑拈金翦下酴?最宜京兆画新眉。
王哲	定风波		每日闲游西复东。随缘且过住尘中。杳杳冥冥今古在。蒙蒙。害风风里得飘蓬。公且只知浮蚁动，我今偏爱满堂红。照破当年昏暗事，空空。
谭处端	水龙吟		本初一点来时，幸然体态淳和好。迤生增爱，缘尘蒙昧，无穷真宝。个个人迷，到如斯尽，逐情生老。把仙胎容易，浮沈苦海，随波浪，成虚耗。速悟轮回返照。把尘心、须当颠倒。烟消火灭，冰凝玉结，长生芝草。默默志论，讨常坚守，自家炉灶。向三千功里，殷勤锻炼，定将来了。
王丹桂	满路花	赠两山道友乌林答同监等	东南形胜地，极目锁岚烟。海山钟异秀、产英贤。人多吉善，息念屏嚣喧。是处追朋挹，探妙真，共修物外因缘。愿由斯、道念弥坚。早早悟重玄。殷勤营养就、火中莲。清香馥郁，递互尽相传。异日真功满，拂袖携云，迳超无上人天。
沈禧	风入松	题来青楼	画楼高出子城湾。卷幔见南山。堆有叠翠排天际，似蛾眉、巧绾云鬟。风月四时长占，星辰午夜宜攀。蓬莱仙阙有无间。望处隔尘寰。何当养就升天翼，恣翱翔、飞去飞还。纵目真穷寥廓，置身如履孱颜。
马钰	满庭芳	劝化	人皆好色，妻常设计。巧笑语言诈伪。日日梳妆，图要见他喜。时时耳边低呃，紧唆人、争财竞气。存自便，更不询富贵，义与不义。欢喜冤家没解，岂思量，好意却是弱意。昼要衣餐，入夜偷盗精髓。悟来心惊胆颤，怕追魂、取命活鬼。归大道，处无为，谨修仙位。
周权	水调歌头	庆寿	潇洒晋文物，奇伟鲁衣冠。暂赋淮南招隐，泉石寄清闲。才压建安六七，胸吞云梦八九，余子笑谈间。未颉水苍佩，虹气射龙泉。烛花妍，沉水焕，酒波翻。左弧纪瑞，莱衣五色戏斓斑。庭列森森玉树，座拥骈骈珠履，金碗蔗浆寒。何以祝君寿，一笑指南山。
邵亨贞	六州歌头	戊申岁，一春强半风雨，不可出户	雨中望粼墙桃花，殆欲零落，感人事之不齐，欢芳时之易失，信笔纪述，斐然成章。桓司马谓树独如此，人何以堪，今乃信之矣刘郎老去，孤负几东风。思前度，玄都观，旧游踪。怕重逢。新种桃千树，花如锦，应我容颜改，浑不比、向时红。我亦无情久矣，繁华梦、过眼成空。纵而今再见，何似锦城中。往事匆匆。任萍蓬。忆欢娱地，经行处，秦楼畔，灞桥东。春冉冉，花可可，雾蒙蒙。水溶溶。几度题歌扇，欹醉帽，绕芳丛。时序改，人面隔，鬓霜浓。别有武陵溪上，秦人在、仙路犹通。待前村浪暖，鼓楫问渔翁。此兴谁同。
李俊明	谒金门	西齐得梅数枝，色香可爱。一日为泽	弛私鹈攀??拢?孕雌溻晖??臣拿开未彻。先把一枝偷折。看取黄昏今後别。暗香浮动月。谁为寻芳时节。误了前村踏雪。为问花间能赋客。如何心似铁。
华幼武	满庭芳	元霄和元  见寄	万井笙歌，满城灯火，元宵预庆丰年。欢声鼎沸，人气结春烟。天外冰轮缓转，画楼上、玉漏迟传。鳌山耸，香车宝马，腾踏九重天。华堂深几许，朱帘半揭，翠幕垂边。似蓬莱宫阙，洞府真仙。醉倒歌舞褥，风流处、玉笋金莲。争知道，十年兵，把酒酹风前。
洪希文	如梦令	灯花	报道灯花如画。烨烨文章绣。安顾莫风摇，应恐夜寒花瘦。搔首。搔首。结果望天将就。
刘敏中	木兰花慢	适得醉经乐章，读未竟而彦博尚书	呈醉经，一谢彦博待撑暮境，道比旧、不争多。奈白日难留，丹心易感，绿发全皤。行乐外，浑一梦，忆黄公垆下几回过。振策千峰绝顶，濯缨万里长河。红尘世事费磋磨。人海驾洪波。怅学古无成，于今何补，谩尔磋跎。闲揽镜，还独笑，甚苍颜一皱不曾酡。忽报鸣鞭送酒，开轩自洗空螺。
元好问	清平乐	己亥春，济原先观赋杏花	小桥流水。一迳修篁里。走马章台人未老。只爱明窗净几。杏花白白红红。花时日日狂风。不是碧壶香供，真成恼破春工。
李俊明	点绛唇	重阳菊间小酌，同申元帅等	秋树风高，可怜憔悴门前柳。白衣去後。闲却持杯手。一笑相逢，落帽年时友。群知否。南山如旧。人比黄花瘦。
胡祗＊	木兰花慢		百年湖海气，得初效，处囊锥。更绿鬓朱颜，雄姿英发，光射征衣。大夫喜伸知己，感宸恩深重此身微。虎节才辞北阙，丹诚已落东垂。中天雨露彻偏裨。只欠海诸夷。好敷悉丁宁，殷勤感悟，立解疑危。边隔普王化，便细心怀德径来威。一降功名事了，清御史册腾辉。
赵福元	沁园春		一剑凌风，跨六鳌头，登群玉峰。听金童宣敕，琼胎掇送，大唐进士，圣宋仙翁。琪树玲珑，宝花散漫，香霭天枝绕绛空。後五日，有竹湖公相，梦叶非熊。峥嵘得子如龙。傲南墅修篁皓鹤中。似银瓶碾月，一清彻底，玉虹贯斗，千丈蟠胸。洛殿催班，燃灯赐对，九万鹏程瞬息通。蟠桃宴，与蟾宫双桂，长伴乔松。
张翥	江神子	惜花	牡丹芍药冠池台。缕金杯。锦云堆。最恨颠风，横雨故相催。国色天香虚过了，红片片，卧苍苔。绿阴篱落暗香来。野酴，刺玫瑰。照眼遗芳，烂漫趁晴开。纵使专春春有几，花到此，已堪哀。
杨维桢	乌夜啼		茏葱高树青门西，夜夜栖乌来上啼。报君凶，报君喜，愿君高树成连理。啼乌夜夜八九子，莫使君家高树移。乌生八九乌散飞。
陆文圭	唐多令	寄远	明艳注秋波。轻松绾髻螺。怕逢人、先敛双蛾。怯雨羞云情未稳，佳会少，远离多。梁绕忆清歌。兰舟肯再过。为他垂泪染香罗。欲倩鳞鸿将锦字，知别后，意如何。
刘敏中	最高楼	又次前韵	吾衰矣，废治不重漪。朽木更堪围。触藩曾看赢其角，胁肩又见病于畦。此何哉，自取耳，亦难兮。待阔展月台秋待月。更别起雪堂冬听雪。花灌溉，草芟夷。偶逢林叟欢成醉，闲随沙鸟淡忘归。叹人生，尘土事，
王惟一	西江月		大道古今一脉，圣人口口相传。奈何百姓不知焉。尽逐色声迷恋。在迩不须求远，何消更遇神仙。分明只在眼睛前。日用常行不见。
王国器	踏莎行	云窗秋梦 复古诗集五	烟冷瑶棂，神游贝阙。芙蓉城里花如雪。仙郎同蹑凤凰翎，千门万户皆明月。地老天荒，山青海碧。满身风露飘环。高楼画角苦无情，一声。
王恽	眼儿媚	呈周斡臣	桑榆晚景日。莫厌数相寻。静怜幽境，闲谈情话，与涤烦襟。济时幸有诸公在，乡社好浮沉。闲云却恐，西风吹去，认做商霖。
元好问	水龙吟	同德秀游盘谷	接云千丈层崖，古来此地风烟好。青山得意，十分浓秀，都将倾倒。可恨孤峰，几回空见，松筠枯槁。自都门送别，膏车秣马，谁更问，一作闻盘中道。我爱陂塘南畔，小川平、横冈回抱。野麋山鹿，平生心在，长林丰草。婢织奴耕，岁时供我，酒船花灶。把人间万事，从头放下，只山。
韩奕	水龙吟	次韵题涌金飞雪画扇	苍寒收尽红尘，四山一色俄惊晓。楼台宫阙，冰壶影里，莹然清悄。独有游人，画船青盖，笙歌犹绕。遍园林松竹，光浑，人住处，皆蓬岛。罗扇画来轻小。乍时人、见多惊倒。谁留古本，到今付与，良工涂扫。夏日携时，且挥且玩，暑都消了。更词人亲笔题题，这风景，古犹少。
蒲道源	人月圆	赵君锡再得雄	君家阴德多多种，重得读书郎。掌中惊看，隆颅犀角，黛抹朱妆。最堪欢处，灵椿未老，丹桂先芳。他年须记，于门高大，车马煌煌。
朱唏颜	齐天乐	蓟门寒食	青烟一夜传宫烛，朝来管弦都试。宝扇传歌，银瓶索酒，柳下骄骢曾系。怜红妩翠。任栲栳量珠，伴春俱醉。不道无情，花残春老顿容易。人生几何适意。甚前时风度，今番情味。楚褐凝尘，涛笺封泪。愁在断鸿声里。情丝恨绮。尽付与风檐，燕儿论理。不似流红，解随东去水。
刘秉忠	谒金门		春寒薄。睡起宿酲生恶。枕上家山都梦却。东风吹月落。留客定知西阁。有酒兴谁同酌。别手临歧曾记握。君心真可托。
袁易	解连环	与金桂轩虎丘送春	燕忙莺寂。惊千林稚绿，半湾新碧。试送目、官柳河桥，便携酒饯春，去应无迹。岸曲残英，尚勾引、行舟攀摘。茶笋香顿冷，瘦愁易感，旧游难觅。天开画图绣壁。看岚光似染，云翠疑滴。带暝色、飞入清吟，为小驻兰桡，快寻芳屐。细蹑苔阶，怕踏碎、白云狼藉。恨萧萧、暮烟细雨，又还送客。
赵秉文	秦楼月	以上六首见中州乐府	箫声苦。箫声吹断夷山雨。夷山雨。人空不见，吹台歌舞。危亭目极伤平楚。断霞落日怀千古。怀千古。一杯还酹，信陵坟土。
吴镇	渔父	至元二年秋八月梅花道人戏作渔父?	目断烟波青有无。霜凋枫叶锦模糊。千尺浪，四腮鲈。诗筒相对酒胡。
张可久	人月圆	秋日湖上 北曲聊乐府前集今	笙歌苏小楼前路，杨柳尚青青。画船来往，总相宜处，浓淡阴晴。杖藜闲暇，孤坟梅影，半岭松声。老猿留坐，白云洞口，红叶山亭。
白朴	木兰花慢	复用前韵，代友人宋子冶赋。	望丹东沁北，淡流水、绕孤村。对几树疏梅，十分素艳，一曲芳樽。谁堪岁寒为友，伴仙姿、孤瘦雪霜痕。翠竹森森抱节，苍松落落盘根。铜瓶水满玉肌温。此意与谁论。渐月冷芸窗，灯残纸帐，夜悄衡门。伤心杜陵老眼，细看来、只似雾中昏。赖有清风破鼻，少眠浮动吟魂。
张翥	石州慢	题玉笙手卷	仙去缑山，宴罢武夷，琼响吹彻。丛霄旧样亲传，琢就玉烟凝白。悠扬彩凤恰从云杪飞来，数声又趁鸳鸯歇。零落碧桃花，点春风如雪。清绝。更宜秦女，银筝唤取，楚娥瑶瑟。旋炙娇簧，只愁夜深寒咽。相看老矣，剩须陶写留连，尊前递把红牙节。归去画船时，满西湖明月。
王寂	蓦山溪	退食感怀	山城块坐，空朋侪影。挝鼓放衙休，悄无人、日长门静。折腰五斗，所得不偿劳，松暗老，菊都荒，谁为开三径。及瓜不代，归计浑无定。羁客柰愁何，尽消除、诗魔酒圣。儿童蛮语，生怕闰黄杨，争左角，梦南柯，万事从今省。
马钰	玉堂春	继重阳韵 重阳真人分梨十化集卷下	玉悟金通，心心从教化。玉虎金龙，时时相迓。玉滟金波，澄澄成次亚。见玉溪中，产玉芽。玉叶金枝，荣荣无朽谢。玉姹金婴，闲闲看舍。玉户金关，明明开上下，唱玉堂春，赏玉花。
马钰	满庭芳	寄与平张先生	超然悟道，怡然舍俗。宁肯泥拖水漉。决烈回头了，恩山爱狱。堪为风邻月伴，与云朋霞友相逐。无系栏，在人间，先占半仙之福。那更真修真炼，得逍遥自在，澄心遣欲。渐觉溪田芝草，异香馥郁。虎龙绕蟠何处，在丹炉、变成金玉。神光灿，赴前程，蓬莱宝陆。
沈禧	买陂塘	赠徐孟祥用梦庵先生韵	爱雪堂、面湖依壑，望中一碧千顷。波光倒浸云山晚，风荡不晶帘影。尘迹迥。有牧唱樵歌，宿酒频惊醒。闲钓艇。傍蓼岸芦汀，盟鸥狎鹭，适尽闲边兴。漫修省。我已乐天知命。何妨箪食瓢饮。尽将得失付无言，有酒且须觞咏。开三径。彷佛似、柴桑松菊何愁冷。优游晚景。白云如肯容分，便当卜筑来共此中隐。
许有壬	沁园春	赋酪，次明初韵	有物庞然，乃牝而犁，山川舍诸。为老营，因疏黄稚，平心酬德，忍怠青驺。方丈无功，万钱增害，茹饮方将笑穴居。桃林媪，幸日输甘，香泛流酥。老饕笑问长须。汝今似官不是奴。更题封谁调，聪明德祖，和浆且浣，消渴相如。火候冲融，春膏浓结，常遣韦囊似瓠壶。将军腹，问果谁相负，吾欲明书。
汪斌	江神子	水涸泊舟严岸	停桡严濑画桥边。水涓涓。鹭翩翩。午热追凉，穿竹强留连。无奈日欲暝，吹短笛，新蝉。家山只在水家源。隔云天。恨萦牵。愿得甘霖，逐日归船。惟有紫阳溪山月，随着我，伴愁眠。
尹志平	南乡子	宝玄堂偶得	本性爱疏慵。不厌无名不厌穷。落魄随缘无所碍，心通。观透人间事事空。得失本来同。动静何劳问吉凶。兀兀前途真自得，成功。都在忘言。
刘处玄	满路花		霜林飘赤叶，遍地涌黄金。宾鸿离塞北，足声音。渊明归去，忘尘世，伪难侵。顿然觉，应物无心。道妙自然深。壶中仙景，遇外休寻。四时花放，论古更明今。要到乘风去，三岛十洲，蓬莱虽有高岑。
马钰	西江月	三十四首  自勉	识破家缘冤苦。忻然跳出乡闾。秦川秀处作庵居。永住永住永住。物外逍遥自在，如今寄甚家书。还乡便得赴仙都。不去不去不去。
刘敏中	西江月	寿杜醉经左丞	有道实关消长，无心不异行藏。问公独乐醉经堂。何似凌烟阁上。画戟清香宴寝，春风玉树诸郎。台星明勋紫霞觞。正与寿星相望。
姬翼	婆罗门引		一毫不立，万缘俱遣露真诠。冲虚蹑景泠然。莫向他方物外，别觅洞中天。是韩逐块，阳焰为泉。亘初本源。只这是、更无玄。默究端端的的，体用完全。分分朗朗，放一段光明不记年。还会得、心月团圆。
欧阳玄	渔家傲		七月都城争乞巧。荷花旖旎新棚笊。笼袖娇民儿女狡。偏相搅。穿针月下浓汝佼。碧玉莲房和柄拗。晡时饮酒醒时卯。淋罢麻秸秋雨饱。新凉稍。夜灯叫卖鸡头。
元好问	阮郎归		谩郎活计拙於鸠。闲中又过秋。枕书眠了却登楼。贫来颇自由。书咄咄，赋休休。西窗晚更幽。诗家贫杀也风流。家人不用愁。
刘处玄	上平西		想百年，如一梦，几多时。妙希夷、只是些儿。诸公肯信，日常万物意无私。住行坐卧真平等，应变真慈。崇仙道，明仙理，通仙妙，谢仙师。在灵峰、闲采灵芝。洞天清隐，周天十二坎迎离。三田功满朝元去，却。
刘秉忠	南乡子		夜户喜凉飙。秋入关山暑气消。句引客情缘底物，鹪鹩。落日凄清叫树梢。古寺漏长宵。一点青灯照寂寥。暮雨夜深犹未住，芭蕉。残叶萧疏。
张翥	菩萨蛮	赠雁	人随雁雁俱南去。雁应先到凭传语。若问锦书无。人归不得书。归期还信否。准在梅花后。烟树短长亭。只争三四程。
尹志平	巫山一段云	携杖上禅房山	自在三山客，逍遥西海宾。孤身到处自全真。风月永为邻。识破浮华虚假。谁羡望云星马。一条拄杖胜龙骖。稳步上高岑。
元好问	江城子	寄德新丈	春风花柳日相催。淅江梅。腊前开。开遍山桃，恰到野酴。商岭东来三百里，红作阵，绿成堆。半山亭下钓鱼台。拂层崖。坐苍苔。林影湖光，佳处两三杯。寄语玉溪王老子，因个甚，不同来。
胡祗＊	太常引	为汪奉御夫人寿日	庆门华胄几千秋。更名父、早封侯。天性自贞柔。立闺范、并州应州。一杯千岁，嫩凉时节，暑气雨前收。寿酒劝金瓯。记岁岁、西风画楼。
李晏	虞美人		佳人酒晕红生颊。滟滟霞千叠。雨馀红泪湿黄昏。误认当年人面、倚朱门。飘零又送青春暮。怅望刘郎去。教人不恨五更风。只恨马蹄、无处。
马钰	满庭芳	叹世	行尸走骨，逐利争名。伤神损气劳形。镇日谩天昧地，不顾神明。都缘为儿为女，惹尘劳、一向贪生。何事尽待，无常限到，送入深坑。金玉珍珠弃了，惟留得，平生善恶为凭。甚处分明打算，直至幽冥。无情业镜来照，觉从前、罪弃非轻。放声哭，恨当初，不做修行。
宋＊	如梦令	昆山州城西小寺晚憩	常记剡溪前度。坐拓船窗窥觑。棹进任舟移，行尽粉香千树。佳趣。佳趣。篷背诗人何处。
王恽	南乡子	近闻事子有茂陵侧室之举，顺命故也	行，不无自伤之意。故首章托以自怨自责，忌嫉伤善略不见也。然怨不已，则夫妇道乖，故释以人子之孝，嗣续为重。鸣呼，商陵穆子之悲，卫庄姜伤已之叹，匪歌诗莫能宣其志，此乐府之所以作也。庶几言之者无人物旧温郎。心事珠帘月床。笑里玉台重藉手，谁量。折得杨枝恼孟光。得鲤岂思鲂。老境其如伯道伤。但愿维应汝梦，称觞。趁取春风慰。
邵亨贞	河传	乐府十拟，弁阳老人为古人所未为。素	一出新意矣。暇日先生以词寄示，且徵予作，既又获见桥李诸俊用所拟，益切奇出，阅诵累日无厌。因悟古人作长短句，若慢则音节气概，人各不类，往往自民一家。至于令则律调步武句语，若无大相远者，间有奇语，不过命以新意，亦未见其各成一家也。所以令之拟为尤难，强欲逼真，不无蹈袭，稍涉己见，辄复违背。由是未易苟措，兹重以先生之请，思索且得十解，未知其实能似古人与否，惟先生有以教焉。至正二年二月甲子序。弁阳周草号，素钱子云号。拟花间春日宫词春殿。帘卷。金香远。午漏沉沉柳阴。楼前怨红何处寻。沉吟。玉沟流水深。睡起长门催侍宴。情正卷。强把镜展。露柔荑。添黛眉。步移。君王犹讶迟。
白朴	永遇乐	至元辛卯春二月三日，同李景安提举	一片西湖，四时烟景，谁暇游遍。红袖津楼，青旗柳市，几处帘争卷。六桥相望，兰桡不断，十里水晶宫殿。夕阳下、笙歌人散，唱彻采菱新怨。金明老眼，华胥春梦，肠断故都池苑。和靖祠前，苏公堤上，谩把梅花捻。青衫尽耐，蒙蒙雨湿，更着小蛮针线。觉平生、扁舟归兴，此中不。
成廷珪	江南曲		吴姬当垆新酒香，翠绡短袂红罗裳。上盆十千买一斗，三杯五杯来劝郎。落花不解留春住，似欲随郎渡江去。酒醒一夜怨啼鹃，明日兰舟泊何处？
刘敏中	清平乐	用前韵，答郭斡卿二首	松窗竹户。山气空蒙处。烟柳迷人花满路。此是中庵旧住。沙鸥久望归家。归心已接飞霞。他日乘轩过我，待君绣水之涯。
陈栎	浣溪沙	寿汪茂盘隐即竹逸戊午四月二十?	盘隐谁云必太行。神交李愿蹑遗芳。今朝南极一星光。野处襟期尤顺适，退藏滋味更悠长。歌中元说寿而康。
马钰	玉楼春	寄长安子	洞中日月无朝夕。晃朗云衢通宝陌。上明紫脑承三清，下照黄河常五色。自然霞结玲珑宅。内有长生三岛客。未彰云外去时踪，已到眼前来显。
张弘范	点绛唇	咏海棠	醉脸匀红，向人无语夸颜色。一枝春雪。犹染嵬坡血。庭院黄昏，燕子来时节。芳心折。露垂香颊。羞对开元月。
王吉昌	减字木兰花	右九日九阳而还元  以上会真集	返还成数。八卦爻抽同体聚。药祖完全。运就三三九九天。归根复命。鼎冷丹凝常药净。?赫金光。透体明连满室香。
王吉昌	永遇乐		一气氤氲，斡旋宇宙，万端神变。造化升沉，东西颠倒，金木情相恋。红霞千缕，金光一派，应是日归蟾殿。异香衬、丹桂争辉，六阴九阳习战。云收雨散，风清月朗，始见旧时头面。静里加恬，闲中沉虑，法界从游宴。网疏银汉，关开铁壁，隐显变通难见。无中有、体混河沙，妙场。
许有壬	太常引	丙戌旧韵，寄紫清真人	道宫城市胜林塘。松竹满、芰荷香。煮酒出丹房。记相见、匆匆一觞。云萍飘忽，仙凡悬绝，翻手又殊乡。何日漱余芳。看华发、诗人许棠。
王哲	南乡子		物物不追求。摆手行来事事休。返照回观亲面目，无忧。自在逍遥岂有愁。乘此大神舟。玉棹琼渡正流。剔出急波俱绝尽，机谋。超上十洲。
王恽	西江月	寿李彦祥	近岁忆游竹里，今年来遇生朝。平生洒落邑中豪。邂逅风神不老。赏尽山阳烟景，去翻亳海云涛。太行晴色任秋高。人与黄花长好。
赵孟＊	万年欢	中吕宫元日朝会	天上春来。正阳和布泽，斗柄初回。一朵祥云捧日，万象生辉。帝德照光四表，玉帛尽、梯航来会。彤庭敞，花覆千官，紫霄?鹭徘徊。仁风遍满九垓。望霓旌缓引，宝扇徐开。喜动龙颜，和气蔼然交泰。九奏箫韶舜乐，兽尊举、麒麟香。从今数，亿万斯年，圣主福如天大。
张伯淳	贺新郎	次韵	回首章台路。又一番春事阑珊，满帘风絮。郭外谁家闲院落，别是壶天意趣。拚一日、来游一度。除却忧愁风雨外，肯容他、野马埋双屦。行乐地，更何处。人生忍把佳期误。况今朝满坐春风，怎禁不去。莲社兰亭当日话，便合从今委付。算此语、非缘要誉。饮少欢多还觉醉，看归途、叠嶂青无数。情未足，日催暮。
梁寅	谒金门	采石花朝	春正美。处处艳桃李。记省花晨今日是，柰何辞帝里。采石兰桡暂倚。且与舟人同醉。心已到家身尚未。客中聊复尔。
王哲	惜黄花		昨朝酒醉，被人缚肘。桥儿上、扑到一场漏。逗任叫，没人扶，妻儿总不救。猛省也、我咱自。儿也空垂柳。女空花秀。我家妻、假作一枝花狗。我谨切防，恐怕一口。这王三、难为闲走。
姚燧	浪淘沙	大德丙午端月十四日立春，巧连?	春燕玉钗腾。又试初灯。天公节序巧相仍。纤手青丝盘出看，宝焰层层。鞭绝土牛绳。已送严凝。牙旗铁马乡春冰。六十九年余治学，老病宵。
张伯淳	木兰花慢	赠弹琵琶者	爱当垆年少，将雅调，寄幽情。尽百喙春和，群喧夜寂，老凤孤鸣。都来四条弦里，有无穷、旧谱与新声。写出天然律吕，扫空眼底筝。落红。天气暖犹轻。洗耳为渠听。想关塞风寒，浔阳月色，似醉还醒。轩窗静来偏好，到曲终、怀抱转分明。相见今朝何处，语溪乍雨初晴。
马钰	满庭芳		山侗昔日，火院中间，千斤重担常耽。镇日争名竞利，嫉妒悭贪。万般忧愁思虑，又何曾、时暂心闲。因个甚，养怨亲人口，二十有三。正在迷津受苦，风仙至，专专救度愚顽。二载才方省悟，跳出乡关。如今逍遥坦荡，炼身中、七宝还丹。功行满，访蓬瀛，再见师颜。
姬翼	太常引		道人活计要清虚。不受利名拘。囊橐一钱无。似出水、圆荷迸珠。一瓢糊口，衲衣遮体，此外更何图。高枕及华胥。向物外、钧天曳裾。
许有壬	沁园春	次班彦功韵	旅食京华，蜀道天难，邯郸梦回。笑白衣苍狗，悠悠无定，黄尘赤日，扰扰何为。长铗休弹，瑶琴时鼓，倦鸟谁教强去来。衡门下，幸良辰良友，同酒同诗。功名少壮为期。柰身外升沉自不知。算人间难得，还丹大药，山中尽有，老树清溪。蕙帐云空，石田苔满，应被山灵怪去迟。春来也，向故园回首，归去休迷。
刘敏中	清平乐		蜂房蚁户。总是容身处。脚底东西南北路。万古人行人住。出家何必离家。求仙不用餐霞。但得花开酒美，老夫欢喜逾涯。
王哲	玉女摇仙佩		终南一遇，邑相逢，两次凡心蒙涤。便话修持，重谈调摄，莫使暗魔偷适。养气全神寂。禀逍遥自在，闲闲游历。览清净、常行穴迪。应用刀圭、节要开劈。三田会明灵，结作般般，光辉是。先向天涯海畔，访友寻朋，得个知音成。直待凭时，将相同步，处处嬉嬉寻觅。暗里檄。觑你为作，如何锋镝。会举箭、张弓对敌。百邪千魅，战回纯。无愁感。方堪教可传端的。
王恽	木兰花慢	赋白莲和王西溪	爱玉华仙供，偶移影，下瑶池。怅野渚苍烟，结根非所，繁争欺。风清月寒半坠，道无情、有恨欲谁知。罗袜凌波微步，淡香高韵幽姿。风烟首梦共溪。采采画船归。趁粉露和香，秋光细酿，琼液淋漓。招呼谪仙共饮，记两舷、脚踏醉吴姬。一曲清吟未了，翠盘狼藉珠玑。
赵秉文	满庭芳	遗山乐府中附以上周泳先辑	天上殷韩，解羁官府，烂游舞榭歌楼。开花酿酒，来看帝王州。常见牡丹开候，独占断、谷雨风流。仙家好，霜天槁叶，?艳破春柔。狂僧谁借手，一杯唤起，绿怨红愁。看天香国色，梅菊替人羞。尽揭纱笼护日，容光动、玉?琼舟。都人士，年年十月，常记遇仙游。
卢挚	木兰花慢	在德六年正旦 天下同文补遗	问东风何似，早吹绿、洞庭波。要催起江头，梅妆的?，柳态婆娑。遥知玉墀?鹭，对青阳、绿禁郁嵯峨。欢动云间阊阖，应收雪外蓬婆。谁将瑶瑟托湘娥。颖客播弦歌。向执法森然，寿星明处，陡顿春多。衡君也能三呼，更双成度曲奏云和。如许升平文物，仍逢混一山河。
陈栎	玉楼春		庭槐郁郁云屯绿。新霁彩移阶砌曲。丽词入手可弦歌，想是咄嗟成刻烛。牙签高阁应难束。黄有时夸睡足。觉来课读爱诸孙，他日登金仍步。
尹志平	一剪梅	寄蔚州道友	越过灵仙壶水傍。西河饯送，诚厚难忘。未能款话便登程。度岭严寒，来意匆忙。幸得和平达道乡。浑源丰足，诸事安康。有人东去寄新词，报与知音，表我行藏。
蒲道源	临江仙	次解东庵学士咏梅韵	闻说东庵梅最好，何须远访西湖。金衣相映玉肌肤。幽香俱可爱，颜色不妨殊。花主惜春仍好事，作诗清似林逋。冰雪萼正敷腴。只愁无客至，那怕酒须沽。
王哲	卜算子	叹世迷	堪叹世间人，谁肯望天觑。北斗南辰日夜移，飞走鸟和兔。恁地被煎催，尚自生贪妒。忽日都勾你来，著甚词因诉。
王哲	酹江月		正阳的祖，又纯阳师父，修持深奥。更有真尊唯是叔。海蟾同居三岛。弟子重阳，侍尊玄妙。手内擎芝草。归依至理，就中偏许通耗。至今自在逍遥，金丹传得，一点灵明好。皆出幽微俱助正，本有清虚颠倒。复住晴空，还居杳邈，此事成须到。将来去后，恁时公等知道。
邵亨贞	春从天上来	次南金早春韵	九陌香泥。正楚馆欺寒，袅袅春鸡。两行帘底，银烛千枝。花市笑语声齐。喜盘行纤手，翦生菜、巧簇青丝。晚晴时。渐红蕖照眼，黄柳舒眉。东风旧家乐事，柰酒兴沉沉，队。小谱鸾笺，重楼羯鼓，生怕误却花期。好情怀都改，年光在、物换星移。误芳菲。想六桥灯火，犹绕苏。
欧阳龙生	沁园春	玄旦日先君冀郡公作此示勉敬跋于后	玄子来前，还忆汝，今朝初度时。是吾家几世，书香阀阅，我翁畴昔，心地坦夷。宅相伊何，泛红老子，汝母慈仁有儿。如今恨，倚门人去，和胆为谁。丈夫七十何为。算三十功名已是迟。要经天纬地，拓开实用，嘲风弄月，省可虚词。我亦平生，卮言徒费，犹酌檐花向九疑。团好，待老吾泉石，留汝钟彝。贫，性亦疏散，房中惟有一败箧，以绳约之，箧中无所有，又以纸外护之甚严，暇日时复展玩。明年戊申，不幸先公弃捐，自是见辄呜咽，殆不忍观。皇庆壬子，玄免先公丧，又二年矣。先公在时，所定谢氏，岁久不克成婚。继妣长沙郡君，谋为玄毕婚姻，而玄方游湘中。继妣老妮启玄箧，取故衣浣濯补纫，以俟新婚。老妮目不知书，箧中文字，亦为所持去，此词亦在焉。玄归而求之，竟失其所，遍索十数日，无得，深自刻责，以为不能宝藏先人之训，遂为此生抱恨之大端。每至劬劳之日，则泣而识之，如是二十五年，屡尝之先公，冀阴相之，庶几复见此词，以无负付嘱之意。延佑乙卯以来，玄侥幸科第，历官中外，至元元年乙亥，叨恩翰林直学士国子祭酒，先公赠翰林直学士亚中大夫轻车都尉，追封渤海郡侯。寻蒙奎章近臣奏请，有旨申词臣，制碑以赐。玄感激之余，付书还家，嘱舍弟信翁，先白於弥。告祭之日，诸昆弟子侄咸集中堂，侄进老前曰，昨日偶治故书，得先祖手泽一纸，食殆半，乃寿八翁沁园春也。兄弟相视，大惊曰，此汝叔平时偏求而不得者，汝何得此。众取视之，果然，即付书报玄京师。二年丙子夏，谒告南归立碑。甫抵舍，侄即以词见遗。玄奉词涕泣，如隋珠和壁，去而复还，自计生平可喜之事，未有过此，呜呼异哉。词所谓宅相伊何，泛红老子者，谓外大父临贺府判理齐李公也。倚门人去，和胆为谁者，是岁免先夫人丧也。嘲风弄月，省可虚词者，玄少作颇患多，故先公以实学之也。犹酌檐花向九疑者，先公分教春陵时将之官也。虽然，玄之至喜者，以此词之失而骤得，则先公若有阴相之也，他日或可伯鲁授简之责也。其至惧者，则以先公期待之意如彼，而玄之疏文学所成就若此，其何以伯符不克负荷之讥乎。装既完，踪迹所至，必携以自随。三年丁丑，以侍讲学士召入京，戊寅春，以二品恩例申请，夏五月，进赠中奉大夫，湖广等处行中书省参知政事护军，追封冀郡公。先妣追封冀郡夫人。六月甲申祭礼毕，因出此卷，再写善本，并致感云。男玄泣血书于贤良坊寓舍。圭齐文集卷十四。
王哲	调笑令		调笑。说玄妙。姹女婴儿舞跳。青龙白虎摇交叫。赤凤乌龟蟠绕。蓦然鼎汞召。性命从兹了了。山峭。日光照。碧汉盈盈圆月耀。森罗万象长围罩。一道清风袅袅。真灵空外天皇诏。住在蓬莱关要。
元好问	蝶恋花		春到桃源人不到。白发刘郎，误入红云岛。著意酬春还草草。东风一夜花如扫。过眼风花人自恼。已寻芳，更约明年早。天若有情天亦老。
王恽	浣溪沙	赋筝	朋华簪醉未沾。主人张乐见厌厌。一声银甲裂霜缣。涧水咽冰翻陇怨，将军出塞忆蒙恬。碧桃花底玉笙。
倪瓒	江城子	感旧	窗前翠影湿芭蕉。雨潇潇。思无聊。梦入故园，山水碧迢迢。依旧当年行乐地，香径杳，绿苔饶。沉香火底坐吹萧。忆妖娆。想风标。同步芙蓉，花畔赤阑桥。渔唱一声惊梦觉，无觅处，不堪招。
仆散汝弼	风流子	金石萃编卷一百五十八载温泉风流子	三郎年少客，风流梦、乡岭蛊瑶环。看浴酒发春，海棠睡暖，笑波生媚，荔子浆寒。况此际、曲江人不见，偃月事无端。羯鼓数声，打开蜀道，霓裳一曲，舞破潼关。马嵬西云路，愁来无会处，但泪满关山。赖有紫囊来进，锦袜传看。叹玉笛声沉，楼头月下，金信杳，天上人间。几度秋风渭水，落叶长安。云，近侍副使仆散公，博学能文，尤工於诗。昔过华清，堂逡风流子长短句，题之于壁，其清新婉丽，不减秦晏。四方衣冠，争诵传之，称为今之绝唱。恐久而湮灭，命刻于石，以传不朽。正大三年重九日承务郎主簿幕蔺记。王昶跋云，升庵谓必元人作者，盖匆匆见石刻，未及细检记有正大。
王哲	捣练子		开心月。圆皎洁。人前教我怎生说。哩，哩。净清水，玲珑雪。交光朗照知明。哩，哩。
张之翰	感皇恩	庚寅立春	日日苦思春，春来何处。积雪层冰正无路。春风吹面，万里故人相遇。隔年离别恨，从头诉。鬓发清霜，形容枯树。渐觉人生不如故。唯春最好，底用一年一度。有心当不放，春归去。
李俊明	鹊桥仙	段侯寿日	题桥志气，沈碑勋业，不在著鞭人後。浮云富贵转头空，似一梦、南柯太守。辋川别墅，平泉小隐，此计地长天久。金章还肯换蓑衣，买陂塘。
元好问	水龙吟		玉梅含腊传香，瑞萱秀茁开三四。莲花沈漏，熊罢占应，洛阳名世。岁比甘罗，，累棋观志。向修文寓直，仙楼侍宴，梁王宝，真难俪。多少襟怀未试，暂超然、壶中游戏。试看献策，归瞻旒，太常勋纪。歌遇巫云，舞回邹莞，金钗扶醉。有阴功仙赐，丹砂十纪，寿祺全畀。
王恽	木兰花慢	谷雨日，王君德昂约牡丹之会，某	问东城春色，正雨，牡丹期。想前日芳苞，近来绛，红烂灯枝。刘郎为花情重，约柳边、娃馆醉吴姬。罗袜凌波微步，玉盘承露低垂。春风百币绣罗围。看到彩云飞。甚着意追欢，留连光景，回首差池。半春短长亭畔，漫一杯，藉草对斜晖。归纵酴雪在，不堪姚魏离枝。
王处一	行香子		白莲池，金液沼。龙戏明珠，紫雾常围绕。虎撞群羊山下闹。惊起白牛，九曲江边跳。赤鸾飞，朱凤啸。海底婴儿，抱定龟蛇笑。长就黄芽通节要。阴里生阳，几个人知道。
谢应芳	风入松	贺宜兴殷伯贤远回	孤舟浪打石尤风。霹雳浪声中。布帆喜得归无恙，系长桥、闲似渔篷。蛟渚如今寂寂，鸥波依旧溶溶。秋花开到雁来红。金菊对芙蓉。一襟磊块都浇去，饮红灰、如饮黄封。睡到日高三丈，从他衙鼓逢逢。
白朴	朝中措	题阙	燕忙莺乱斗寻芳。谁得一枝香。自是玉心皎洁，不随花柳飘扬。明朝去也，燕南赵北，水远山长。都把而今欢爱，留教后日思量。
高士谈	玉楼春	为伯求作	少年人物江山秀。流落天涯今白首。形容憔悴不如初，文采风流仍似旧。百花元是仙家酒。千岁灵根能益寿。都将万事付天公。且伴老人开笑。
王哲	瑞鹧鸪		长春景致等长年。不夜乡中永不眠。自在从容除我想，逍遥来往有谁权。唯知物外浑无物，独看天中别有天。五彩霞光长作伴，金花围绕大罗。
王恽	江城子	为张同知寿	滦江晴漾首山前。玉为渊。秀相连。总把华英，都付使君贤。梅竹堂深歌吹动，香似雾，酒如川。列城千里听鸣弦。颂声喧。觉春偏。争遣翱翱，犹是贰车权。满泛一杯添寿酒，悬斗印，看他年。
元好问	水调歌头	史馆夜直	形神自相语，咄诺汝来前。天公生汝何意，宁独有畸偏。万事粗疏潦倒，半世栖迟零落，甘受众人怜。许汜卧床下，赵壹倚门边。五车书，都不博，一囊钱。长安自古歧路，难似上青天。鸡黍年年乡社，桃李家家春酒，平地有神仙。归去不归去，鼻孔欲谁穿。
张翥	定风波	昆山路漕席上	舞袖歌鬟簇画堂。就中偏是展家娘。待道无情还有思。恰似。昆山日暖凤求凰。海上潮生人尽醉。催起。兰舟分散不成双。回首玄都春梦里。从此。桃花应自怨刘郎。
沈禧	八声甘州	咏施以和溪南小隐	拣西南好处创幽居，小结两三楹。有数竿修竹，五株疏柳，四野来青。最喜诗朋酒友，共缔幽盟。放浪形骸外，不事浮名。足迹何曾入市，性樗散。不惯逢迎。叹区区逐利，抵死起纷争。争如我、清风皓月，助吟怀、何用一文。、迭为宾主，啸傲忘情。
刘秉忠	小重山		诗酒休惊误一生。黄尘南北路、几功名。枝头乌鹊梦频惊。西州月，夜夜照人明。枕上数寒更。西风残漏滴、两三声。客中新感故园情。音书断，天晓雁孤鸣。
善住	少年游	次韵	顶中玄发已成丝。回首不如归。浪宕人间，蹉跎岁月，清梦绕西池。百年光景无多日，七十古来稀。物外闲身，眼前尘事，休把误心期。
王哲	西江月		堪叹离门坎户。须邻甲地庚途。暗中拍手笑相呼。款款合和一处。既把金阙锁住。白羊队队成珠。西江月里玉蟾孤。朗照长生路。
王恽	浣溪沙		雨点鸣铙裂竹声。并随牙板一时停。词源都作建瓴倾。白羽挥开诸葛阵，苍涛翻动王陵。低空知有彩云横。
元好问	声声慢		香浮椒柏，暖入酴酥，瑞气晓生帘幕。绛阙真人，来自五云楼阁。青霄路歧游偏，挂冠归、水晶。逍散处，有壶中日月，放龟鹤。好是朱颜难，嬉游处不减，少年行乐。正好寻春，莫负燕期莺约。沈沈洞天向晚，按宫商、重调音乐。愿岁岁，听新声、笙歌院落。
许有壬	沁园春	可行弟泰定甲子寿日，赋乐府沁园春	三十九年至正壬寅，同在京华，遇其寿日，语及旧作，遂再和前韵四海之间，难弟劣兄，白头二人。记昌期瑞旦，行年在卯，善门余庆，维岳生申。科第佳名，祠宗优秩，常奉天香降紫宸。身通贵，只贫安分定，老益书亲。简编不负辛勤。羡进德扬名迈等伦。任家无厚积，融融度日，诗多好句，蔼蔼回春。明月清风，交梨火枣，竹里行厨脯擘麟。吾何事，但问花携酒，专竞芳辰。
尹志平	一剪梅	下山	为爱前高自觉过。天生阻隔，不放冲和。前头何处道缘深，无福清闲，有分奔波。老也功亏一任魔。长春教语，慎勿蹉跎。自来达道学仙人，功也无多。行也无多。
许有壬	清平乐	和可行梅竹韵三首	平生爱竹。到处萦心曲。一日相违人便俗。栽满水边茅屋。谁知岁晚空山。佳人能慰荒寒。莫论和羹结实，且看高节停鸾。
许有壬	蝶恋花		九陌千门新雨后。细染浓薰，满目春如绣。恰信东君神妙手。一宵绿遍官桥柳。楼下兰舟楼上酒。沙暖苹香，浑似来时候。说与可人知信否。
刘志渊	行香子	李会首问道	大道无形。强立其名。判五气融摄生成。贯通六合，总括群灵。本无情，亦无臭，又无声。人悟勤行。造化无生。要灰心、杳杳冥冥。不空不有，妙体纵横。这真常，腾今古，独惺惺。
姬翼	水调歌头	忆法眷伯瑜老	相遇会心友，目击契金兰。登天游雾莫逆，鸡黍不相干。常记岩岩亭下，俯瞰茫茫沧海，挥尘笑谈间。霞卷镇阳北，云隐鹤山颜。岁华迁，人事革，忽盟寒。芒鞋藜杖犹在，唯忆扣玄关。但愿心圆如月，表里虚凝澄澈，密密运枢环。一点迥无别，千里共同看。
王寂	鹧鸪天		秋后亭皋木叶稀。霜前关塞雁南归。晓云散去山腰瘦，宿雨来时水面肥。吾老矣，久忘机。沙鸥相对不惊飞。柳溪父老应怜我，荒却溪南旧钓。
张翥	行香子	山水便面 案此首花草粹编卷七误作刘	佛寺云边。茅舍山前。树阴中、酒旆低悬。峰峦空翠，溪水清涟。只欠梅花，欠沙鸟，欠渔船。无限风烟。景趣天然。最宜他、隐者盘旋。何人村墅。若个林泉。恰似湖，似枋口，似斜川。
邵亨贞	摸鱼子	吴门客中，九日，次魏彦文韵	雁来时、晚寒初劲，青灯摇动窗户。商声暗起邻墙树，触景乱愁还聚。秋又暮。柰合造凄凉，无处无笳鼓。狂吟醉舞。记满帽簪花，分筹藉草，骑马忘归路。怀人远，有恨凭谁寄语。虚名长是相误。天涯节序浑非旧，留得满城风雨。心万缕。漫自喜、孤高不惹沾泥絮。羁怀倦诉。好分付儿曹，耘三径，早晚赋归去。
刘志渊	西江月		一点阳生坎殿。两弦风阵冲天。三关顶化液。四象真砂始变。五彩霞生鼎灿。六神和畅绵绵。七星司用总安然。八面玲珑体现。
马需庵	江城子	寄张世杰	年华都逐水流东。再相逢。一衰翁。不道而今，豪气减元龙。白发青衫人老矣，才又向，舞雩风。片帆烟雨淡溟蒙。渺孤鸿。太匆匆。谁似髯参，依旧醉颜红。明日九重仙诏下，还又见，紫泥封。
韩奕	生查子	夏日 强村丛书用明刊韩山人集本	虚牖落桐花，疏箔通荷气。独自绕闲庭，不住来还去。屦滑旧苔滋，衣润残香腻。没一个人来，细说心中事。
马钰	贺圣朝	二首赠王司公	祥烟瑞气常敷布。便觉心归素。世人为处我无为，更无思无虑。绛房姹女婴儿聚。慧目看乌兔。斡旋离坎两交宫。这些儿谁悟。
萨都剌	木兰花慢	彭城怀古 以上江本雁门集十五首讹	古徐州形胜，消磨尽、几英雄。想铁甲重瞳，鸟骓汗血，玉帐连空。楚歌八千兵散，料梦魂、应不到江东。禾黍满关中。更戏马台荒，画眉人远，燕子楼空。人生百年如寄，且开怀、一饮尽千钟。回首荒城斜日，倚。
许有孚	摸鱼子		买陂塘旋栽杨柳，闲人有此忙务。平泉绿野吾无羡，仅看一蓑烟雨。舟泊渚。更把钓观鱼，宛在池中屿。掀髯自语。待月到天心，风来水面，笑领此时趣。堤边路。药邻翁相许。阿蒙非复吴吕。西山如画花如锦，专待公来寻句。瓢挹醑。听牧唱樵歌，高下从吾谱。何须说古。只待漏东华，软尘千尺，应不到兹圃。
邵亨贞	兰陵王	王彦强以暮春有怀吴中故居之作见示	锦江绿。长想秦城在目。瞿塘上、春水船，十二遥峰翠如簇。羁怀未易触。斜日平原散牧。潘郎爱，年少宦游，遮莫吴霜鬓边扑。名家旧韦曲。记雨卧丛花，春覆慈竹。东来重问乌衣屋。愁濯锦人远，翦镫窗静，归心遍是梦里速。更题柱曾。凄独。带移束。正驿路骝嘶，烟浦帆宿。遨头风度犹能续。尽客馆歌舞，故人。薛涛笺上，写恨处，字可掬。
王恽	浣溪沙	王中丞许赠新香不至，书此以催之	珍品无多百和浓。露沾婆律湿兰丛。喜分新供到南丰。螺甲未融金雀饼，芳菲已梦碧湘宫。宝猊先障绣帘风。
张弘范	浣溪沙		一片西风画不成。无人来此结茅亭。野猿山鸟乐升平。名利著人浓似酒，肝肠热醉不能醒。黄尘奔走过浮生。
李道纯	沁园春	赠吴居士丹旨	向上工夫，乾宫立鼎，坤位安炉。这火候幽微，元无作用，抽添进退，不费枝梧。阴往阳来，云行雨施，主宰机缄总在渠。心安定，那虚灵不昧，照破昏衢。性宗悟了玄珠。这命本、成全太极图。向圈圈外，圆光迸出，存存存里，独见真如。一气归根，六门三用，到此全凭德行扶。混尘世，且藏锋锉锐，了事凡夫。
李道纯	水调歌头	赠白兰谷	三元秘秋水，微密实难量。米分清浊，天地人物一包藏。一乃太玄真水，二气由兹运化，三极理全彰。上下降升妙，根本在中黄。兔怀胎，牛喘月，蚌含光。人明此理，倒提斗柄戽银潢。绝断曹溪一派，掀倒蓬莱三岛，无处不仙乡。谁为白兰谷，安寝感羲皇。
姚燧	满江红	岳阳寄定庵王万户	兹游太奇绝，我亦壮君侯。春风殷地悲欢，笳鼓万貔貅。平昔心胸吞著，八九江南云梦，今上岳阳楼。尊酒浣尘土，山雨战青油。竟陵客，又挟病，入西州。惟余与汝湍水，东决则东流。遥想凝香居右有人不。
张雨	八声甘州	舟次垂量寄玄洲许道民	柳洲冰未浣柰春寒，仙风引归槎。渺云岑天末，烟江雨外，犹认渔家。独酌瓦瓯篷底，谁与饭胡麻。疑听松风响，水宿蒹葭。天上春愁鹤发，许一庵闲地，坏衲双。笑清狂无赖，痼疾是烟霞。念葛洪、移居辛苦，甚左郎、容易问丹砂。凭传语、空山流水，深护桃花。
李齐贤	巫山一段云	平沙落雁	醉墨疏还密，残棋整复斜。料应遗迹在泥沙。来往岁无差。水暖仍菰米，霜寒尚苇花。心安只合此为家。何事客天涯。
曹伯启	齐天乐	和蒋四清病喝逢秋所作	普天炎赫衣流汗。号呼坐恨更浅。节序推移，阴阳代谢，谁敢心怀咨怨。冥迷展转。梦远壑层冰，澄江匹练。大地，秋空忽散仁风扇。此身惯经寒暑，喧烦俱净尽，古炉灰篆。屈指交游，转头零落，举目残星数点。轰雷掣电。任百计营为，亦难周遍。日向西山，气机随吐咽。
李齐贤	巫山一段云	渔村落照	雨霁长江碧，云归远岫青。一边残照在林。绿网晒苔扃。波影明重绮，沙痕射远星。鲈鱼白酒醉还醒。身世任浮萍。
王丹桂	醉桃源	赠赵戒师	略将微语破昏衢。尘情立剪除。色空空色两无殊。真实理不虚。常湛湛，体如如。出离生死途。澄塘性月一轮孤。光明射四隅。
邵亨贞	齐天乐	己卯春，客楼雨中怀小裕故人行乐	东风吹雨春城晚，黄昏小楼人静。燕子朱帘，谯门画角，收拾柳边残暝。微镫照影，叹尘满书床，火销香鼎。客里王孙，故家乐事尚能省。人生壮游几许，旧鸥应怪我，沙上盟冷。刻烛催诗，倾尊款话，长忆西窗风景。相思有兴。待官渡回潮，野桥吟艇。莫遣啼鹃，夜深惊梦醒。
张翥	沁园春	读白太素天籁集，戏用韵效其体	客汝知乎，载酒轻舟，看花小车。胜炎州出使，瘴浮征旆，禁门待漏，霜满朝靴。岁去堂堂，老来冉冉，瓶雀飞时手怎遮。平生事，叹山林迹远，霄汉程赊。从渠梦蝶疑蛇。得放懒、还须自在些。甚天荒地老，铜台歌舞，水流云在，金谷豪奢。客问先生，归宜早计，醉后之言可信耶。鸥盟在，任渔蓑江上，雨细风斜。
邵亨贞	春草碧	次韵素  遣怀	更筹图子宣和谱。流落到如今，空怀古。江南荒草寒烟，前代风流共谁语。犹有赋骚人，迷湘浦。乌衣巷口斜阳，院宇。玉树后庭花，谁能举。五陵残梦依稀，回首天涯叹行旅。马上杜鹃啼，愁如雨。
凌云翰	苏武慢		芳草纤纤，游丝冉冉，可爱地晴江碧。世事浮云，人生大梦，歧路漫悲南北。漉酒春朝，步蟾秋夜，却忆旧时巾舄。问故园、何日归欤，松菊已非畴昔。谁似我、十亩柔桑，千头佳橘，饱看绿阴朱实。溉釜烹鱼，饭疏饮水，胜咀绛霞琼液。鸟倦知还，水流不竞，乔木且容休息。喜间来、事事从容，睡觉半窗晴日。
马钰	解佩令	和古韵	山侗猛省，因师法旨。觉从前、不是不是。剔正根源，要日月、壶中并至。透玄关、应希夷理。龙吟虎啸，能行能止。剖昏迷、慧刀锋利。炼就神丹，金盘托、聊充微礼。献风仙、博本师喜。
马钰	满庭芳	赠宋何二先生	舍家学道，争奈心魔。心中憎爱尤多。心意如猿如马，如走如梭。心生尘情竞起，纵顽心、不肯消磨。心念恶罪，皆因心造，怎免阎罗。奉劝专降心意，把胜心摧挫，如切如磋。心若死灰，自是神气冲和。真心无染无著，起慈心、更没偏颇。心念善道，皆因心造，超越娑婆。
王哲	虞美人		四郎须是安炉灶。莫把身心闹。玲珑便是本来真。气精养住，便得好精神。汞铅得得知颠倒。方见无名道。今宵饮酒是何人。认取清风明月日。
殷恕	望江南	秋怀	秋光好，爽气动幽情。红蓼白苹江岸阔，淡烟疏柳月华清。西风落叶。
邵亨贞	一落索	新柳	陌上东风初转。暗黄犹浅。金鞭拂雪记章台，是几度、朱门掩。千缕柔丝迎面。吹笙人远。妆楼妒冷绣帘垂，恐误了、双双燕。
姬翼	鹊桥仙		阎闾听诳。天真成妄。俱喜攒头装相。殷勤香火步虚声，弄向、木上。无多利养。做些模样，呈尽平生伎俩。到头毕竟意如何，不见了。
李孝光	感皇恩		五马东来，人歌襦夸，春晚棠阴绿如许。草堂诗梦，应费湖中箫鼓。清香生画戟、连嘉树。父老踏歌、道君侯来何暮。容易君侯又归去。凤凰池上，去作九州霖雨。儿童骑竹马，沙堤路。
善住	卜算子		夜月照西风，露冷梧桐落。扬子江头朔雁飞，黄葛终难着。促织吊青灯，远梦惊初觉。拟抚窗前绿绮琴，寂寞无弦索。
王寂	减字木兰花		湖山明秀。豆蔻梢头春欲透。学画鸦儿。多少闲愁总未知。新声皓齿。恼损苏州狂刺史。一斛骊珠。许我尊前醉也无。
梁寅	天仙子	苦热	六合似炉云似火。热气蒸肌烟雾锁。此时那得羽翰生，冰壑过。风岩坐。瀑布溅衣珠万颗。未旱先愁愁怎躲。如在颠崖惟恐堕。急须霖雨慰苍生，名誉播。江之左。谁在东山深处卧。
长筌子	鹧鸪天	秋	乍觉西风吹葛衣。萧萧秋色满华夷。催排荞麦花开日，点勘梧桐叶落时。鸦噪晚，客思归。一川禾黍正离离。蝉声莫向高枝叫，切恐宾鸿苦皱。
李晏	婆罗门引	保德西楼作	汗融畏日，岂知高处有风清。倚阑襟袖凉生。坐看崩云脱壤，不碍乱峰青。待目穷千里，却怕伤情。河分古城。听裂岸、怒涛惊。好是烽沈幽障，鼓卧边亭。西楼老子，更无用，胸中十万兵。酒到处、莫放杯停。
刘迎	乌夜啼		菱鉴玉篦秋月，蕙炉银叶朝云。宿酲人困屏山梦，烟树小江村。翠甲未消兰恨，粉香不断梅魂。离愁分付残春雨，花外泣黄昏。
邵亨贞	忆旧游	追和魏彦文清明韵	记乌衣巷口，灞水桥边，问柳寻花。竟日追游处，尽挥鞭绣陌，弭晴沙。酒阑美人归去，香拥碧油车。自彩笔题情，金灯款醉，几度年华。天涯。故人远，料对景相思，应念无家。又见分榆火，柰移根换叶，往事堪嗟。小楼倚遍残照，长羡暮栖雅。赖伴我消魂，遥岑寸碧三四丫。
宋＊	春从天上来	至元六年庚辰元日立春，将为山	许可用大参，陈景议宪副旭日暾暾。烂春饼堆盘，寿酒盈尊。玉帛交错，襟佩翩翻。想像虎豹天门。霭蓬莱云气，布淑景、渐遍乾坤。黯销魂。杳洋洋韶，赳赳。升平万方元会，念去国孤怀，盛事谁论。黄阁儒臣，乌台旧客，会是执法调元。望薄骚小邑，才咫尺、寂莫山村。抚婵娟。料梅边倾倒，回拜天。
赵雍	浣溪沙		杨柳楼台锁翠烟。杨花帘幕扑香绵。佳人何处隔江山。芳草已生千里恨，玉笙吹彻五更寒。夜深和泪倚阑干。
刘处玄	上平西		恋恩情，恩生害，死难逃。气不来、身卧荒郊。改头换面，轮回贩骨几千遭。世华非坚如石火，火宅囚牢。任云水，登云路，游云外，玩云涛。厌锦衣、喜挂麻袍。清平道德，修完性命隐蓬茅。他年蜕壳朝贤圣，名。
张野	水龙吟	和马西麓韵	故人邂逅相逢，满怀和气无边际。别来一载，光阴回首，水流星坠。白雪歌词，青云人物，知音有几。把沧溟倒卷，天瓢满吸，须拼了，为君醉。醉眼瞢腾不寐。直望断长空万里。风清露冷，乾坤似昼，月华如洗。梦里遨游，蕊珠宫殿，飘然得意。到醒来有句，且休拈出，怕惊尘世。
李道纯	沁园春		身处玄门，不遇真师，徒尔劳辛。若绝学无为，争知阖癖，多闻博学，宁脱根尘。固守自然，终成断灭，着有着无都不真。般般假，那星儿妙处，参访高人。一言说破元因。直指丹头精气神。问一穷玄关，本无定位，两般灵物，只在心身。动静相因，有无交入，五气朝元万善臻。幽奇处，把一元簇在，一个时辰。
魏初	点绛唇	次商台符韵，送何侍御	昨日邮亭，树头一带青山晚。绿波清浅。人与天涯远。今日相逢，绿蚁新醅满。歌声断。落红零乱。梦逐春来雁。
王旭	木兰花慢	寿砀山蒋令	孟春才过了，看两叶，坼尧。正杏蕾包红，梅花谢白，杨柳回青。东风此时须记，是当年、河岳降英灵。刀笔名香禁署，丝纶宠佩天庭。夜来南极老人星。光彩照前厅。见厅上高人，鸣琴清坐，阖境安宁。因来捧杯添寿，指庄椿、直到八千龄。更有无垠福禄，汪洋别比沧溟。
马钰	临江仙	继重阳韵	八识通知心已定，遍观物物皆阴。不如留意则追寻。水中闲养火，玉内要生金。直待阳纯丹不漏，恁时可称知音。超然云步上瑶岑。不劳极目望，自见好光临。
王哲	惜芳时		缘重量上手并安脚。顿得来、真真没错。金炉立起琼花作。烧炼出、这般丹药。三田九转明光烁。八脉上、四门开却。虚空一点成灼灼。无言。
刘秉忠	木兰花慢		到闲人闲处，更何必，问穷通。但遣兴哦诗，洗心观易，散步携筇。浮云不堪攀慕，看长空、淡淡没孤鸿。今古渔樵话里，江山水墨图中。千年事业一朝空。春梦晓闻钟。得史笔标名，云台画像，多少成功。归来富春山下，笑狂奴、何事傲三公。尘事休随夜雨，扁舟好待秋风。
元好问	柳梢青	以上一百零三首，见石莲庵汇刻遗山	玉嫩红娇。花如月，斜袅金翘。楚女腰肢，小乔风韵，难比妖娆。当年约住蓝桥。便回首仙凡路遥。一曲清歌，千钟美酒，同庆生朝。以南塘本及罗振玉殷礼在斯堂丛书本校订。案遗山先生新乐府五卷本卷五，尚有诉衷情秋风吹绽一首，望仙门玉壶清漏一首，蝶恋花紫菊初生一首，少年游芙蓉花发一首，蝶恋花一霎秋风一首，诉衷情海棠珠缀一首，玉楼春紫薇朱槿一首，并晏殊词朝措年年金蕊一首，千秋岁塞垣秋早一首，并辛弃疾词。又卷一尚有声声慢林间鸡犬一首，卷三尚有惜份飞人见何郎一首，乌夜啼花中闲远风流一首，卷五尚有鹧鸪天著意寻春一首，淡淡青灯一首，朝中措春闺寂寂一首，并已见强村丛书遗山乐府三卷本。又石莲庵本后，附遗山先生新乐府补遗十八首，其中除小圣乐绿叶阴浓一首为北曲外，共余十七首并已见强村丛书遗山先生乐府三卷本。南塘本后亦有补遗六首，除小圣乐绿叶阴浓一首为北曲外，其余五首亦并见三卷本。
刘志渊	声声慢		衡门养浩，匮玉藏辉，营营守拙忘机。手握乾坤，身生万化维持。气滚三田日日，斡一渠、流转时时。百骸理，显琼浆止渴，玉液充饥。浴出元神妙体，契圆成，了了动静熙熙。不没不生，虚界体段无疵。卓尔惺惺独立，傲空空、实际无为。乐真趣，显德风远扇，道纪高提。
张弘范	清平乐		高眠窗北。偃卧喧雷息。依约关山归路忆。梦绕池塘春碧。功名负我青春。匆匆日月奔轮。且把琴书归去，山林道发儒巾。
王吉昌	六么令		观天造化，进取慕希夷。刚柔中正扶持，五蕴乐无为。灵育九阳嘉瑞，坤殿坎交离。日中彩凤，翱翔江曲，万重水底觅乌龟。紫雾弥漫温岳顶，消息结冰肌。巍巍体段清凉，风韵六神颐。豁爽三光洞照，海角恣栖迟。云间偃仰，陶陶无系，朗然恢廓旧容仪。
谭处端	瑞鹧鸪		修行休觅虎龙儿。火灭烟消财色离。内炼气神成九转，外除情欲却三尸。居常休话他长短，处净宜搜自己非。长使灵根无挂碍，自然证果佛菩。
胡祗＊	点绛唇	赠妓	风度高闲，水仙花露香吐。等闲尊俎。细听黄金缕。命薄秋娘，梦断霓裳舞。黄梅雨。燕俦莺侣。那解芳心苦。
侯善渊	沁园春		堪叹浮生，甚逐景随情，物物总拘。便拼身弃命，图贪富贵，盈仓满库，毕竟何如。蜗角声名，蝇头利赂，使作狂心一向遇。堪嗟处，似扬糠眯眼，慕抛珠。移真埋没荒芜。缀可欲盲道德疏。自背真取妄，生颠倒，向前程路，举步差殊。劝汝回头，斩钉截铁，做个坚刚大丈夫。挥神剑，劈恩山粉碎，认取琨。
刘敏中	摸鱼儿	九日上都次韵答邢伯才	叹萍蓬、此生无定，年年客里重九。南来北去风沙梦，弹指已成白首。谁有酒。都唤起、一天秋色开林薮。还开笑口。对满意青山，多情黄菊，莫唱渭城柳。龙钟态，也向人前叉手。思量难以持久。东涂西抹皆倾国，只有效颦人丑。嗟汝叟。今误矣，江亭好去藏衰朽。鸣鸡吠狗。尽里社追随，何须更说，鼻醋吸三斗。
马钰	捣练子	赠中条山无为子	志为剑，慧为刀。石娥劈玉见金鳌。戏青莲，跃碧涛。刀圭饮，胜香醪。六三公子著绯袍。系云腰。万万遭。
元好问	天仙子		水曲桥平双燕语。密密层阴围乡。梅姿不受暑光侵，携玉斧。迎仙女。为问乘鸾何处所。杯酒流行无尽处。绕膝花花前后舞。笙歌移下蓬壶，天付与。凌云侣。京兆近来眉更妩。
吴镇	渔父		重整丝纶欲掉船。江头新月正明圆。酒瓶倒，岸花悬。抛却渔竿和月。
姬翼	玉女摇仙佩		先天有物，未始难名，彷佛氤氲元气。太极形生，鸣黄乍判，散作万殊千异。总被形囚累。恣营营念虑，多方百计。竞声利，扬波鼓浪，唯是无穷，四事而已。空胶扰人间，贩骨番腾，终成何济。谁信火传弃旧，物禅迎新，弄我真同儿戏。勘破摇头，伸眉一笑，照彻多生凝滞。妄构闲非是。总休论枉玷，林泉风味。秋静夜，云收空界，纤尘不动，月明如水。人长在。碧桃影里醺醺醉。
刘志渊	南柯子	与背道者	久静还思动，情甘爱海迷。仙凡两路似云泥。从此相分，不顾上天梯。莫学鹪鹩志，营营恋小枝。北溟鲲量愿君为。咫尺成鹏，准拟奋天池。
程文海	碧桃春	寿广微天师	瑟琶峰上晓云光。遥闻薇露香。云中王母九霞觞。碧桃今日尝。开大国，佩重章。旧家张子房。青山虎踞复龙骧。梅花江路长。
虞集	满庭芳		微雨经宵，暖烟笼昼，相寻闲步堤沙。露桃风絮，香影傍乌纱。徙倚江楼最久，绮窗迥、翠拥双丫。轻鸥外，水村山郭，帆过泊谁家。东华。尘土梦，汉宫传蜡，隋树啼鸦。记当时携手，何处天涯。日暮清吟未足，听街鼓、催发香车。山翁醉，惊雷散雹，深夜未停挝。
乔吉	朝天子		暖烘，醉客，逼匝的芳心动。雏莺声在小帘栊，唤醒花前梦。指甲纤柔，眉儿轻纵，和相思曲未终。玉葱，翠峰，娇怯琵琶重。
王恽	感皇恩	赠李士观。讳仪，霸州人。予二十时	。尝为刑司经历官，好学不倦。与人交有终始回首竹林游，山阴陈迹。洒落襟期记畴昔。论文把酒，醉尽清泉白石。几年江海上、空相忆。邂逅淇南，羁愁都释。两鬓怜君更如漆。幽怀重叙，不待小红滴。新诗随唾、骊珠湿。
吴存	蝶恋花	阅周南翁所藏书画，惜其迂怀雅好，	傀儡场中青紫楦。纵有神丹，俗骨无由换。可惜米颠苏内翰。风标何远年何短。此日闲窗开宝玩。想见江船，当日晴虹贯。铁石吴肠还易断。
许桢	柳梢青		云柚如岚。月池通港，画舫无帆。细葛春纤，摘来卢橘，香赛温柑。荷亭柳榭松庵。更奇品、花盆果篮。梦想飞觥，水晶宫里，好个江南。
许有壬	木兰花慢	和陈彦章暮春即事韵	问东君何意，来几日，便言归。怅衰病襟怀，暄妍景物，正欲相依。狂风不知人苦，遣万红千紫一时飞。却见杨花才思，闲来萦绊晴晖。可人应试罗衣。底事雁书稀。望故里关河，云林杳霭，烟水霏微。多情已无聊赖，更扁舟孤负鳜鱼肥。想见洹溪松竹，绿阴笼满苔矶。
韩奕	齐天乐	寺内，时值端阳	白头尚举齐眉案，相敬未忘宾礼。细数流年，平头六十，恰好一周甲子。吾生贫贱，汝不厌糟糠，不嫌褴缕。喜而今，已将婚嫁了儿女。顾顾共伊老矣。又何须更问，有无家计。翠艾成人，红榴结子，隐映薰风庭宇。年年到此。愿身健心安，共倾香醑。好添几个，好孙儿戏舞。
王哲	满庭芳	与战公望字复拆王字	论修行，翁唤住，人须要开张。推密妙，玄里细消详。默真功永固，淳厚，实行堪当。中宝，花馥郁，上下似银霜。望哲觑，中一点，便是明光。谁会、白黑青，赤兼黄。脉俱通九转，搬运、透出昆罔。头看，前琼蕊，合此满庭芳。
王哲	南柯子		会叹风中烛，能水上沤。一生一灭几时休。恰似轮回，来往业沦流。知有驴和马，非无骡与牛。等闲仆入怎抽头。幸得人身，急急做真修。
李齐贤	巫山一段云	长湍石壁 强村丛书用明刊益齐乱	瘦骨千年立，苍根百里盘。横张侧展绿波间。一带玉孱颜。猎骑何曾顾，渔郎只漫看。诗人强欲状天悭。赢得鬓毛斑。书馆藏明钞万历刊本校改。
侯善渊	南柯子		踏破尘劳网，冲天志决贞。手中持剑转环睛。日耀争光，烁莹天明。觉海千寻底，灵波万里倾。群魔消散鬼神惊。点化纯阳，永永住蓬瀛。
沈禧	渔家傲	虹桥晚眺	溪上雨晴天似洗。遥峰几点空蒙里。策杖虹桥闲徙倚。当此际。霞光映水浮鲜绮。最是晚来增好趣。渔歌樵唱堪人耳。唤我浩然吟兴起。风景美。幔亭赤壁徒为尔。
王哲	浣溪沙	重九日	金虎咆哮金马传。金公重九撒金钱。金风过处舞金钿。金地遍成金泛。金音折得步金莲。金盘里面献金仙。
王吉昌	行香子		震内藏金，金乙成姻。假冲和、雷电交陈。龙吟虎啸，幽谷澄神。向杳冥中，风云里，傲全身。烟雨，芝草芽新。正东君、经纬长春。岷山水衮，一而藏真。已泯抽添，无间隔，返归纯。
谢醉庵	临江仙	中书右丞王公行台扬州，公于平阳乡	行，歌以送之二首淮海东南佳丽地，古今画品诗题。羡君去意拂晴霓。腰钱期跨鹤，舞剑岂闻鸡。自笑病来成老懒，飞沉杳隔云泥。他时相忆此分携。月明归雁过，花落子规啼。
赵元	行香子		潦倒无闻。坐惯家贫。眼昏花，心口犹存。人皆笑我，我尽教人。醉吟风，闲钓月，困眠云。邂逅交亲。语款情真。且相丛、莫浪辛勤。西山归隐，不用移文。看菊成丛，松结子，竹生孙。
马钰	满庭芳	重阳真人升霞之后	重阳师父，预指南京。果然得赴蓬瀛。四假凡躯弃下，真性超升。仪桥边出现，劝臧公、早做修行。垂教语，遮性命事大，名利休争。更有登州大薛，在终南一遇，端的分明。刘蒋张翁得药，身体康宁。昆明池西人见，向空中、舞袖轻轻。因得道，做神仙，久视长生。
刘敏中	浣溪沙	贺石仲璋侍御父年八十五，拜局徒，	拂旦恩麻下玉墀。六朝元老万人知。知公福庆世间稀。年过太公渔渭日，官如郑武相周时。一行金带五男儿。
王哲	西江月		酒饮清光滑辣，果餐软美香甜。两般每日做抽添。八味依时给赡。信步六街走遍，须寻七宝妆严。三田九转似银蟾。一性孤灵有验。
李晏	菩萨蛮	回文	断肠人去春将半。半将春去人肠断。归客倦花飞。飞花倦客归。小窗寒梦晓。晓梦寒窗小。谁与画愁眉。眉愁画与谁。
王哲	瑞鹧鸪		夏季裁量十四郎。炎炎火焰越忙忙。百巧场中夸意锐，万人丛里用心刚。丝绢罗纨铺内藏。金银珍宝架头光。独做辛勤心自苦，浑家丰足业谁。
张可久	木兰花慢	得会稽友人书	有书来问讯，算忘了，若耶溪。想命被文魔，情因酒困，心为花迷。东西。百年过半，玉堂人、久矣隔云泥。锦树莺嘲蝶弄，翠萝鹤怨猿啼。凄凄。江远暮山低。梅屋幽栖。喜陶公无钱，坡公不饮，庄子无妻。玻璃。碧湖秋水，为几声、渔唱住苏堤。白发老将至矣，青山归去来兮。
姬翼	满庭芳	全真	全本无亏，真元不妄，从来何少何多。灵源亘古，天地与同科。奈染诸缘万境，生情识、招致群魔。难超越，虚生浪死，苦海任奔波。聪明求出离，回机一念，决澄无何。勘元初本有，些子肴讹。应现头头总是，分明在、依旧山河。高悬鉴，又还打破，拍手笑呵呵。
谢应芳	水调歌头	茅仲良初度席上赋	秋色净如洗，南极瑞光多。秦驻山中隐者，弧矢挂烟萝。野老敲门看竹，珍重主人留客，呼酒泻金荷。为问春秋多少，笑道明年六十，勋业竟蹉跎。万钟禄，千驷马，待如何。洛阳城市，又看荆棘卧铜驼。且喜阶前玉树，五色雏俱好，把此瑟琴和。一曲华胥引，双鬓雪儿歌。
刘志渊	大江东去		别山美玉，匠一合成器，乾坤体辨。两窍明开分日月，八卦九宫齐展。方寸心存，斡旋真要，乙木金相恋。幽人得趣，便将乾象推转。微微腾倒元精，只凭眼下，暗里兴雷电。万匝千回循旧路，迤逦乱飞银线。馥郁香尘，味能实腹，净体今相见。光飞如雪，这回识得头面。
王特起	喜迁莺	词综卷二十六案花草粹编卷十一，依	登山临水。正桂岭瘴开，苹洲风起。玄鹤高翔，苍鹰远击，白鹭欲飞还止。江上层波似练，沙际行人如蚁。目断处，见遥峰簇翠，残霞浮绮。千里。关塞远，雁阵不来，犹把阑干倚。数叠悲笳，一行征旆，城郭几番成毁。白塔前朝陵寝，青嶂故都营垒。念往事，但寒烟满目，愁蝉盈耳。绝、登山临水四首，仅第一首玉楼欢宴注引归潜志，作王正之。其馀三。
刘敏中	菩萨蛮	绣江即事	行云恰过前山北。靠山村落移时黑。脚底一声雷。北风截雨回。出门南望立。过客衣裳湿。问有雨如何。一倾三尺多。
王哲	如梦令		九九明词要正。修整亘初元性。须是返阳阴，决作清吟雅咏。贤圣。贤圣。容许陈如梦令。
王哲	卜算子	寻知友前后带喝马一声	有个害风儿，海上寻良价。只为心头忒紧图，意马隘。惹出浑身疥。款款细搜求，日月年时赛。遂得中央四宝珠，马快。走入关西界。
洪希文	满江红	幽居	筑室云屏，连翠、断崖如臼。任红尘飞到，借风为帚。谈笑从容无俗客，山花风竹皆吾友。做姬公事业竟明农，终田亩。闲又却，经纶手。紧闭了，谋谟口。看高车公相，寒途仆走。是有命焉那幸致，万钟于我大何有。但卿车我竺勿相忘，须回首。
刘处玄	惜黄花		众生万过。有天来大。觉世梦知空，莫争人我。应变爱憎，无竞无灾祸。眼前事，顿明识破。敬道修因果。颠猿紧锁。得自然真慧，住行坐卧。达理了，仙经物外灵无堕。隐洞天，古今几个。
谭处端	满路花		因师超苦海，舍俗探幽玄。顿居欢喜地、认贫闲。是非人我，岂论与愚贤。步步清凉路，信任遨游，兀谁知恁恬然。也无心、远望神仙。到了分随缘。尧年丰岁稔、谢皇天。水云活计，只觅一文钱。损损闲闲趣，寂寞无为，任他岁月绵绵。
王恽	眼儿媚		西风归燕几经秋。人老水边楼。一灯孤枕，满襟清血，花也含愁。前堂歌吹新声有，争似去来休。长河若解，将姝遗恨，与泪俱流。
梵琦	渔家傲		听说西方无量乐。四方上下天垂幕。不比娑婆田地恶。无垠。纯将一片琉璃作。能扫爱河波浪涸。尽翻苦树枝条落。智争容蚊蚋泊。神超卓。径登广大毗卢阁。
周权	满江红	次韵邵本初登富春山	长啸登临，望不尽、海门修碧。人道、江山高处，汉时遗迹。一自耕云人去后，几番烟草凝秋色。任掀空、骇浪卷银山，蛟鼍泣。尘世事，纷如织。云外径，闲舒立。问来今往古，几人高适。共拍栏干呼大白，欲倾沧海供豪吸。倚东风、无限客中愁，斜阳笛。
丘处机	贺圣朝		断云归岫，长空凝翠，宝鉴初圆。大光明宏照，亘流沙外，直过西天。人间是处，梦魂沈醉，歌舞华筵。道家门、别是一船清，暗开悟心田。
王冕	秋夜雨		秋夜雨，秋夜雨，马悲草死桑乾路，雁啼木落潇湘浦。声声唤起故乡情，历历似与幽人语。初来未信鬼唧啾，坐久忽觉神凄楚。一时感慨壮心轻，百斛蒲萄为谁举。山林岂无豪放士，江湖亦有饥寒旅。凝愁拥鼻不成眠，灯孤焰短寒花吐。秋夜雨，秋夜雨，今来古往愁无数。谪仙倦作夜郎行，杜陵苦为茅屋赋。只今村落屋已无，岂但屋漏无干处。凋余老稚匍匐走，哭声不出泪如注，谁人知有此情苦。秋夜雨，秋夜雨，赤县神州皆斥卤。长蛇封豕恣纵横，麟凤龟龙失其所。耕夫钓叟意何如，梦入江南毛发竖。余生听惯本无事，今乃云胡惨情绪。排门四望云墨黑，纵有空言亦何补。秋夜雨，秋夜雨，何时住我愿，扫开万里云，日月光明天。尺五。
刘志渊	踏莎行	原调作灵寿杖	灵寿一枝，瘦同鹤胫。肌轻体赤幽人称。住行坐卧不相离，穿云过水常随定。豁散迷津，指回斜径。扶危助险通神圣。依时搅拨虎龙争，尖挑。
马钰	满庭芳	得真乐	落魄闲人，逍遥懒汉，的端酷厌荣华。性耽火院，不会养浑家。万种尘缘拂尽，仗心闲、炉养丹砂。松峰下，水边石畔，遣兴饮流霞。一灵常皎洁，优游恬淡，真乐无涯。论比之明月，月有云遮。若比孤云自在，风飘荡、牢落堪嗟。予亲遇，得超彼岸，快活更无加。
赵雍	江城子		仙肌香润玉生寒。悄无言。思绵绵。无限柔情，分付与春山。青鸟能传云外信，凭说与，带围宽。花梢新月几时圆。再团。可是当初，真个两无缘。极目故人天际远，多少恨，凭阑干。
马钰	桃源忆故人	赠老姚先生	修行先把家缘舍。莫顺人情谈话。慎勿攀高忽下。休著纤毫假。心猿意马无令耍。真净真清幽雅。神气和调惺洒。功满丹无价。
许衡	满江红		河上徘徊，未分袂，孤怀先怯。中年后，此般憔悴，怎禁离别。泪苦滴成襟畔湿，愁多拥就心头结。倚东风，搔首谩无聊，情难说。黄卷内，清白日；青镜里，增华发。念岁寒交友，故山烟月。虚负人生归去好，谁知美事难双得。计从今，佳会几何时？长相忆。
元好问	喜迁莺	以上十七首见石莲庵汇刻遗山先生新	云雷天造。快嫖姚玉节，生平豪妙。野宿貔貅，江横组练，画角一声霜晓。鱼鸟简书知畏，草木威名先到。更谁似，并虎头飞将，封侯差早。谈笑。尊俎地，兵卫画戟，燕寝凝香好。伏枥雄心，缺壶高唱，意气不妨倾倒。父子一门忠力，唯有君恩须报。济时了。看郎山长对，元勋难老。
张玉娘	念奴娇	中秋月次姚孝宁韵	冰轮驾海，破寒烟、万点苍山凝绿。清逼嫦娥秋殿静，桂树香飘金粟。万顷琉璃，一天素练，光彻飞琼屋。楚云无迹，萧萧梦断银竹。都胜三五寻常夜，高河新泻下，雪波霜瀑。臂冷香销成独坐，顾影愁千斛。燕子楼空，凤箫人远，幽恨悲黄鹄。夜阑漏尽，梅花声动湘玉。
马钰	满庭芳	赠赵抱玄	抱玄远俗，不恋荣华。恬然滋味无加。一片闲心物外，别有生涯。无为自然清静。，结些儿、密妙堪夸。丹田内，便拍塞塞地，白雪黄芽。内有真阳锻炼，把元初根蒂，复变灵砂。得见通明真性，似玉无瑕。功夫十分圆备，访蓬瀛、步步烟霞。空虚里，有金童玉女，迎入仙家。
陈参政	木兰花慢	送陈石泉自北归 志雅堂杂钞	北归人未老，喜依旧，著南冠。正雪暗滹沱，云迷芒砀，梦落邯郸。乡心促、日行万里，幸此身、生入玉门关。多少秦烟陇雾，西湖净洗征衫。燕山。望不见吴山。回首一征鞍。慨故宫离黍，故家乔木，那忍重看。钧天。紫微何处，问瑶池、八骏几时还。谁在天津桥上，杜鹃声里阑干。
元好问	鹧鸪天		身外虚名一羽轻。封侯何必胜躬耕。田园活计浑闲在，诗酒风流属老成。三会水，半山亭。村村花柳自升平。锦城未比还家好，何处而今有锦。
王吉昌	定风波		一寸丹心碎炼摩。挥开智海息风波。林下乐投甘养素，中和。放开心月照娑婆。澄净内全三聚戒，安闲身富六波罗。隐显神游浑飘逸，无何。
谭处端	如梦令	赠王三校尉宅三姑姑	欲做俗中修炼。先灭我人分辩。柔弱守清贫，坚志始终无变。真善。真善。损己利他方便。
王处一	行香子	遇师	定八年间，得遇重阳。感真慈、诀破心王。清中诱化，静里斟量。见紫霞生，祥风至，聚云光。洞也抱一无离，应物圆方。唤东牟、得道婴郎。丹成果满，披挂霓裳。便风三清，朝玉帝，曾行香。
马钰	满庭芳	重阳真人升霞之前	重阳师父，遇吕真人。养成神内之神。心起慈悲不住，开阐良因。时时出神入梦，化人人、要出迷津。登州北，有布王曾见，海里腾身。华表巨才高氏，在东牟郊外，或见其真。曾共南京针李，中都开尊。当初幻躯在日，尚如斯、出现频频。况今也，得成蝉蜕，永占长春。
马钰	满庭芳	赠朱官人张书表	诸公听我，自有神京。垆中亦有蓬瀛。五色霞光上下，来往飞升。识得水云活计，更无劳、足力游行。固性命，便般般打过，有甚闲争。好事先人后己，守清虚，营养一点灵明。应物真常自在，动止安宁。一朝功成行满，去朝元、云步身轻。真了了，似重阳师父，无灭无生。
姬翼	太常引		满山风物一溪云。猿鹤自为邻。绝尽软红尘。向物外、安排此身。药炉丹鼎，凤膏龙屑，烹炼玉华新。游宴景长春。要承当、方壶旧人。
丘处机	望江南	同上	山中好，长夏正相宜。修竹万竿金锁碎，飞流千尺玉帘垂。何处有炎曦。松影下，散诞更无拘。沉李浮瓜供枕簟，苍松白石伴琴棋。一醉任风。
张翥	清平乐	寄山居道人约看杏花	东风阵阵。第几番春信。呆李痴桃消息近。写取鸾笺试问。君家杨柳墙东。杏花初吐生红。好唤一床金雁，明朝来醉春风。
张翥	南浦	舣舟南浦，因赋题	花落楚江流，过西山、雨涨渔村无路。双浆载愁来，苹沙外、惟有盟鸥相觑。春波碧草，送君曾是伤情处。依旧朝云飞画栋，秋满鹤汀凫渚。斜阳三两人家，青旗影里，炊烟一缕。弦索夜深船，凄凉听、还似西风湓浦。征鸿去尽，梦回明月生烟树。如此山川无限恨，都付一尊怀古。
王哲	渔家傲	赠道友	这个王风重拜见。珍珠水饭诚堪羡。盈腹充肠白气显。白气显。今朝专问梨花片。有说之时开一遍。无言对后馨香善。满树高高真玉现。真玉现。月明正照清凉院。
张之翰	临江仙		须信人生皆有命，前途造物由他。年光时事苦相磨。一从居冗剧，两度见新禾。枉著黄尘三万丈，等闲换却沧波。别来谁与渔蓑。不知同钓者，时复谓余何。
长筌子	鹧鸪天	春	小村隐居乐至闲。兴来吟首鹧鸪天。桃花笑日开红锦，门柳垂丝袅翠烟。扃荜户，扫苔钱。困时禅榻枕书眠。有人问我修何事，梦载华胥月一。
张之翰	南乡子	十六夜待灯不见作	帘幕卷春阴。坐守江灯正夜深。两岸人家楼阁暗，消沉。笑道良宵直万金。负煞隔年心。多病情怀难更禁。肠断一江春水碧，从今。著甚垂鞭。
梵琦	渔家傲		听说娑婆无量苦。风前陡觉双眉竖。贪欲如狼嗔猛虎。魔军主。张弓架箭痴男女。日月往来寒又暑。乾坤开合晴还雨。白骨茫茫销作土。嗟今古。何人踏着无生路。
王哲	临江仙	说四象	性命阴阳如可论，心脾肾肺刀圭。更兼南北与东西。甲庚丁与癸，雀武虎龙齐。子午冲和连卯酉，春冬秋夏相携。白赤黑吐虹霓。坎离并震兑，水火木金跻。
许有壬	太常引	再用旧韵，寄紫清	诗成春草梦池塘。相忆托玄香。常记饮仙房。笑一举、曾蒙十觞。百年行止，几番离合，吾老且吾乡。聊与领群芳。渐开到、江头野棠。
元好问	满江红	三泉醉饮	桃李漫山，风日暖、朝来开彻。东溪上、落花流水，暮春三月。一片花飞春意减，有花堪折君须折。恨百年、春事短长亭，匆匆别。金缕唱，金蕉拍，休直待，芳华歇。到绿阴青子，只供愁绝。坐上常看尊有酒，镜中莫管头如雪。料醉来、人说次公狂，从渠说。
元好问	洞仙歌		黄尘鬓发，六月长安道。羞向清溪照枯槁。似山中远志，漫出山来，成个甚，只是人间小草。升平十二策，丞相封侯，说与高人应笑倒。对清风明月，展放眉头长恁地，大醉高歌也好。待都把功名付时流，只求个天公，放教空老。
周权	水调歌头	强村丛书校元刊此山先生集本	十载几风雪，又酌玉京春。玉堂天上仙客，怜我倦红尘。却挽翩翩飞袂，东望赤霞晨气，高处访三神。上界足官府、翳凤快骑麟。感生平，歌慷慨，泪沾巾。天球苍佩，柰何偏属黑头人。岁晚相如多病，前日冯唐已老，憔悴不堪闻。长啸送明月，归枕北山云。
马钰	满庭芳		妙行真人，重阳师父，遇师吕祖玄通。十年了道，归去得乘风。一纪三番下界，性正直、凡事依公。天上现，无为手段，超显自然功。全真文集里，藏机隐密，妙在其中。论龙吟虎啸，婴姹娇容。玉内金光灿灿，神丹结、跃出灵宫。人还悟，速修清净，休受世间崇。
李俊明	谒金门	探梅	谁便道。昨夜雪中开了。次第不将消息报。探芳人草草。宜在嫩寒清晓。兴比孤山更好。流落逢花须醉倒。惜花人易老。
谢应芳	一翦梅		东风吹醒老梅枝。南也芳菲。北也芳菲。月明半夜五更时。笛也争吹。角也争吹。青松涧底独离奇。寒也谁知。暖也谁知。老夫聊为一欷。梅也题诗。松也题诗。
曹伯启	满江红	次元复初韵	四十年间，问何似、古人方略。时自笑、致身无策，疗贫无药。世事从来如意少，宦情已比当年薄。更不须、勋业镜中看，今非昨。眠矮榻，登高阁。携短杖，?长杓。放屈伸由己，碧空盘鹗。较短量长无定论，抗尘走俗非真乐。算从前、有铁铸难成，求人错。
赵雍	浣溪沙		落尽杨花满地春。绿阴如染净无尘。日长庭院掩重门。斜坠金钗云半，淡妆香脸粉轻匀。相思偏是少年人。
吴景奎	疏影	为刘架阁赋赠妓者	缟衣仙子，倚东风花信，先占春色。酒含颦，脉脉无言，青鸟为传消息。暗香一点才浮动，早自有、东君怜惜。想前身、傅粉精神，化作飞琼肌骨。还向影娥池上，借霓裳一曲，徘徊歌席。清夜梨花，同梦方甘，又似楚云踪迹。新欢旧恨知多少，算檀板金尊消得。折芳馨、欲寄相思，
王惟一	西江月		太极未分混沌，两仪已非其中。一阳才动破鸿蒙。造化从兹运用。水火升沉南北，木金间隔西东。略移斗柄指坤宫。尽把五行错综。
张之翰	木兰花慢		自中年以去，觉岁月、疾如流。渐鬓影萧萧，人情草草，世事悠悠。言归几曾归去，向高沙、一度一年秋。未要清云著脚，且簪黄菊盈头。五湖烟月一扁舟。仿佛凤麟洲。但乘兴而吟，吟而须醉，醉则才休。余生本来疏懒，更忘机、鸥鸟苦相留。不是旧游情厚，梦魂不到南州。
王哲	瑞鹧鸪		昨朝今日与来朝。饮水无加只自浇。醉后恁铺金藓甲，醒时复采玉芝苗。锦衣公子谈三岛，皂帔佳舞六么。一曲合成玄妙处，白云片片恣飘飘。
王吉昌	金盏子		保天真。养元神。调和二物东阳酝。循天数，应时辰。抽添谨，起庚申。烹汞蕊，炼铅银。八琼新。雪肌匀。红云匝地香风动。西来客，意精纯。华胥梦，梦游春。归物外，露全身。
马钰	满庭芳	赞重阳真人出现	古郡登州，望仙门外，画桥车马难通。重阳师父，对众显家风。预说逢何必坏，经一纪、太守何公。嫌峻，令人拆毁，命匠别兴功。文登重出现，白龟莲上，端坐空中。宰公尼庞虎，得遇真容。忽见回身侧卧，祥云动、复往仙宫。人争画，家家供养，处处总钦崇。
许桢	渔家傲		众绿如生如羽葆。池光摇漾连汀草。红杏已无春意闹。风致好。水中三屿如三岛。荷叶如钱蒲袅袅。石渠静听泉声小。从此圭塘时检校。停短棹。柳阴高唱渔家傲。
袁易	南柯子	再用韵	跌宕骑鲸客，逍遥跨鹤宾。重来休叹旧人民。擘脯倾杯，闲话海扬尘。愧乏双金赠，难酬两玉人。阳台仙女水为神。乞与空斋，孤枕梦行云。
李齐贤	巫山一段云	山市晴岚	远岫螺千点，长溪玉一围。日高山店未开扉。岚翠落残霏。隐隐楼台远，蒙蒙草树微。市桥曾记买鱼归。一望却疑非。
凌云翰	风入松	和贝廷琚助教韵	谁教齿豁更头童。从唤作衰翁。惜花已自因花瘦，况飘零、万点随风。须信人生如梦，休言世事皆空。紫骝嘶过画桥东。犹记尘红。重来绿遍西湖路，消魂是、杜宇声中。经眼倚妆飞燕，伤心照影惊鸿。
谢应芳	沁园春	（原作沁春元，据丁藏精钞本改）无	借问黄花，过了重阳，如何始开。为客中陶令，逢他初度，尊前杜举，要我相陪。十日秋香，百年晚景，一笑今朝酒莫推。风光好，正凉生沆瀣，净洗氛埃。胸中华岳崔嵬。下笔处、长江滚滚来。且折花簪帽，剧谈清事，引杯看剑，聊适幽怀。健翮低云，修鳞蹭蹬，人道公非百里才。还知否，那黄河清也，白日悠哉。
王吉昌	江梅引	神邪	四肢气散失根芽。作神邪。发空华。异物千般，目下乱如麻。一切圣贤随意现，总变化，都因一念差。不知心病尚强夸。景无涯。事为嘉。特昧玄通，道眼被尘遮。不作真禅成魔境，阴阳隔，看如何炼玉砂。
谭处端	卜算子		自入玄门户。寂淡清虚做。静里披搜四假身，勘破尘行路。悟上还重悟。得得真闲趣。收住身中无价真，岂逐人情去。
王哲	酹江月		放心坦荡，乐闲闲、应使虫消尸去。清静长施凭雅正，封宝瓶口守护。阐辟双关，非能运转，也得全精固。三阳相见，五神分朗团聚。由此虽寝无眠，颐颜养浩，洁白盈盈数。直待澄鲜方是彻，愈觉真灵开悟。性结成丹，圆光耀赫，决遇明师度。红霞缭绕，恁时迎引归去。
王恽	浣溪沙	寿周干臣	十载相期紫禁游。一官谁想客西州。春风闲倚仲宣楼。四海论交真益友，一年好处是中秋。寿波无惜卷金瓯。
王哲	瑶台月	其中疑有脱误	修行便要寻捷径。心中长是清净。搜摧妙理，认取元初瞻听。四象内、只用澄鲜，湛湛源流端正。探深奥，观遥。戴三曜，依三圣。功并。仍兼行满，俱凭悟省。玉润金锐光莹。吐彩艳、重重永定。灵明现圆相，一团红映。何虚空、冥香腾辉，在物外、悠悠能整。从来性。本来命。归云路，出山顶。堪庆。蓬莱岛，遣青谨请。
许有壬	太常引	用同年欧阳原功韵，赠相师陈壶秋	年来诗笔尚能神。但无柰、旧时贫。天地一闲身。且不在、青云后尘。壶秋眸子，野人心事，相对好敷陈。山酒正清醇。要茅屋、朝朝是春。
党怀英	月上海棠	用前人韵 以上五首见中州乐府	傲霜枝袅团珠蕾。冷香霏、烟雨晚秋意。萧散绕东篱，尚仿佛、见山清气。西风外，梦到斜川栗里。断霞鱼尾明秋水。带三两、飞鸿点烟际。疏林飒秋声，似知人、倦游无味。家何处，落日西山紫翠。
邵亨贞	浪淘沙		佳丽古神州。画出营邱。龙飞凤舞小瀛洲。一自水流东去后，多少离愁。湖上泛龙舟。歌吹悠悠。翠华黄屋旧曾游。王气消沉遗恨在，烟水空。
王哲	捣练子		水兼火，坎和离。两般消息怎生知。哩，哩。休烧练，莫修持。元来只是这些儿。哩，哩。
施可道	清平乐	题碧梧苍石图 珊瑚网名书题跋卷八	峡云飞断。锦石秋花岸。犹记尊前情烂漫。脉脉慵移筝雁。碧梧图子谁成。主人以墨为卿。莫道凤枝栖老，西风长寄新声。
陆行直	清平乐	重题碧梧苍石图候  凄断。人语西风	来雁。可怜瘦损兰成。此友人张叔夏赠余之作也。余不能记忆，於至治元年仲夏二十四日，戏作碧梧苍石，与冶仙西窗夜坐，因语及此。转瞬二十一载，今卿卿、叔夏皆成故人，恍然如隔世事，遂书於卷首，以记一时之感慨云。季道陆行直题楚天云断。人隔潇湘岸。往事悠悠江水漫。怕听楼前新雁。深闺旧梦还成。梦中独记怜卿。依均相思碎语，夜凉桐叶声声。
白朴	木兰花慢	丙子冬，寄隆兴吕道山左丞。	忆元龙湖海，樽俎地、笑谈间。尽画烛寒烧，红螺细卷，沉醉更阑。西风数声笳鼓，怅匡庐、山下送征鞍。秋水苹花渐老，晓霜枫叶初丹。滕王高阁倚江干。极目楚天间。想画栋朱帘，朝云南浦，暮雨西山。天涯倦游司马，更几时、携手一凭栏。别后相思何处，月明千里乡关。
姬翼	玉蝴蝶	村居	外地偏尘远，结茅小隐，事事俱休。脱粟黄齑安分，足可优游。月徘徊、昂簪缓步，风冷淡、悬涕慵收。且淹留。野云归岫，烟水横秋。唯收。随身数物，静巾脱手。细节梳头。钵置囊闲，杖藜百衲外无求。唱哩罗、招来牧竖，相尔汝、取次沙鸥。更何忧。奏刀无疑，不见全牛。
马钰	满庭芳	忍忍忍	刃下挑心，心头插刃，认来堪作良因。无明降住，有辱不生嗔。忆昔清河公艺，尚垂涕、书此和亲。无争士，常行大善，不敢暂伤神。人猜泥捏塑，逢刀坦坦，遇药申申。便是非不辩，强弱无论。师父重阳教我，消烟火、悟假修真。常忍耐，触来勿竞，端的做仙人。
凌云翰	蝶恋花		过雨春波浮鸭绿。草阁三间，人住清溪曲。旧种小桃多似竹。乱红遮断松边屋。有客抱琴穿翠麓。隔水呼舟，应是怜幽独。历历武陵如在目。
刘敏中	沁园春	张君周卿将赴济南提刑经历，出示乐	簿领埃尘，鞍马风沙，逸才未舒。但平安豪宕，黄金易散，高怀洒落，白壁难迂。我问行藏，掀髯一笑，意外功名不用图。南游兴，爱华峰北渚，云海方壶。故园风景非殊。恍六载别来一梦如。想疏篁缺处，多应得笋，新松种后，迤渐成株。归去来兮，东楼南浦，烂醉何妨翠袖扶。明年必，记此时休厌，折简相呼。
元好问	品令	清明夜，梦酒间唱田不伐映竹园啼鸟乐	西斋向晓。窗影动、人声悄。梦中行处，数枝临水，幽花相照。把酒长歌，犹记竹间啼鸟。风流易老。更常被、闲愁恼。年年春事，大都探得，欢游多少。一夜狂风，又是海棠过了。
刘敏中	南乡子	贺于冶泉尚书有子	千古一高门。不断轩车驷马尘。五色凤毛新照眼，惊人。气压喧啾百鸟群。语笑满堂春。耸壑昂霄看已真。玉唾成时十六七，知君。膝上摩挲。
元好问	阮郎归	独木桥体	别郎容易见郎难。千山复万山。杨花帘幕晚风间。愁眉澹澹山。光禄塞，雁门关。望夫元有山。当时只合锁雕鞍。山头不放山。
王浍	洞仙歌	赋榛实屏山所录 中州乐府	圆刚定质，混物非凡类。仁处其中静忘意。任蝶蜂狂绕，燕雀喧争，心君正，惟取清白自治。黄衣从淡泊，此个家风异。偶合阴阳弃神智。怕旁人冷眼，嫌太孤高，尊俎地、聊许松梧同器。待他日、山林不相容，请。
姬翼	武陵春		山鸟唤人归意重，佳处有林泉。茅屋经营三两椽。据分不拈钱。万壑风鸣千嶂月，小有洞中天。石上松间坐与眠。何处觅神仙。
辛愿	临江仙	河山亭留别钦叔裕之 中州乐府	谁识虎头峰下客，少年有意功名。清朝无路到公卿。萧萧华屋，白发老诸生。邂逅对床逢二妙，挥毫落纸堪惊。他年联背上蓬瀛。春风莲烛影，莫问此时情。
刘元	木兰花慢	和陈思济 洞霄诗集卷九	问神仙何处，寻溪路，水声寒。此福地灵岩，西南天柱，洞府名山。翠蛟对谁或舞，更岩飞、龙凤骇人看。见说丹成仙去，当年跨鹤乘鸾。浮生贪胜似棋残。一著省时难。便采药眠云，吟风对月，醉酒长安。一任流行坎止，又何须、汩汩利名间。试与林泉相约，几时容我投闲。
杨果	太常引	送商参政西行 以上二首见元草堂诗余	一杯聊为送征鞍。落叶满长安。谁料一儒冠。直推上、淮阴将坛。西风旌旄，斜阳草树，雁影入高寒。且放酒肠宽。道蜀道、而今更难。
韩奕	花犯	题步障亭	海棠开，谁家亭馆，依然旧标致。彩云深处。有半湿青红，画阑雕砌。繁英密蕊重重树。望中迷数里。似蜀锦、张成步障，石家徒僭侈。夜深把银烛高烧，有时更折向、铜瓶斜贮。微风度，朱唇似，迎人笑语。坡老、当年一见，何事在、天涯僧舍底。争似此、安排华屋，长相从富贵。
李治	鹧鸪天	同上	十丈冰花太一峰。拍浮来赴酒船中。碧筒象鼻秋泉滑，泽国幽香笑卷空。云淡泞，月朦胧。醉乡千里鲤鱼风。冯夷击鼓休惊客，罗袜生尘恐恼。
王哲	如梦令		九九荣词已彻。谁做姓王名。雅字称知明，道号重阳子别。欢悦。欢悦。一粒金丹永结。
吴存	沁园春	舟中九日次韵	万里南还，临江一笑，吾道沧洲。算生来骨相，不堪蝉冕，带来分定，只合羊裘。薄酒胜茶，晚餐当肉，六印何如二顷谋。人间事，看蜃楼城郭，蚁穴公侯。舟中此日风流。拚一酌黄花散百忧。甚东篱县令，归田自得，西江工部，恋阙多愁。出处虽殊，襟怀略似，光焰文章万古留。聊记取，待他时话旧，八极神游。
马钰	满庭芳	赠赵雷二先生	听予叮嘱，休捱饥寒。休执外乐歌欢。休做风狂九伯，谄诈多般。休起无明业火，更休思、名利相干。休心急，也休迷休执，休受人谩。只守平常度日，处无为清静，自是长安。大道冲和真气，全在心闲。欲要性停命住，万缘消、自结金丹。神光灿，定将来，云步仙坛。
王哲	甘草子		尘所不肯修行，个个贪欢聚。转转恋荣华，怎肯将心悟。直待阴公教来取。便急与相随去。早被儿孙送归土。金玉谁为主。
邵亨贞	菩萨蛮	苏小小像	钱唐回首春狼藉。湖山依旧横金碧。何处是儿家。粉墙杨柳斜。佳期难暗卜。檀板传心曲。随意带宜男。就中应未堪。
梁寅	宴清都	端午	带恨湘江水。无柰远、楚云天际千里。灵均一去，芳荪翠减，香篱青死。龙舟鼍鼓声沸。叹旧俗、空夸水戏。乐少年、越女吴姬，王孙公子。曾记南浦芙蓉，东湖杨柳，斜日歌吹。彩舟载酒，纶巾挥扇，胜友同醉。而今白头蓬卷。但谙惯、独醒滋味。好只把、兰佩荷衣，从今料理。
吴景奎	糖多令	雪	春近柳依依。天台客未归。任东阳、减却腰围。手梅花吟未了，惊眼底，雪花飞。相对两忘机。青山陡觉非。想鹅池、夜令难违。谁道子猷豪富甚，银箬笠，玉蓑衣。
沈禧	风入松	渔隐	绿蓑新制把渔竿。摆脱旧衣冠。房租去住无拘系，朝吴楚、暮宿湘湍。且躲是非荣辱，不愁雨暑风寒。得鱼沽酒任盘桓。但觉醉乡宽。姓名不落时人耳，对清风、明月团。踪迹长依云水，梦魂只绕江千。
马钰	桃源忆故人	赠李四官	闲思今古回头底。是非功成名遂。往往事无如意。猛悟寻归计。超然拂袖无家累。物外行功积累。博得圣贤欢喜。蓬岛安排你。
邵亨贞	江城梅花引	己卯除夕	灯前儿女小团。岁将阑。夜将残。一度逢春，一度减朱颜。明日东风三十二，又添得，二毛侵，鬓底斑。世问世间行路难。身世闲。天地宽。往事往事恨未了，长恨儒冠。爆竹声中，春又到柴关。一任黄尘门外扰，且留取，旧梅花，独自看。
李俊明	谒金门	忆梅	多少恨。不见旧时风韵。浪蕊浮花都懒问。江头春有信。夸甚寿阳妆镜。说甚扬州诗兴。云破月来堪弄影。世间无此景。
王恽	木兰花慢	居庸怀古	壮铁峡，谁设险，劈苍岑。拥万里风烟，一栓横锁，形胜雄沉。汉王阳，忆当年、叱驭走。半夜邮亭索酒，平明燕市长吟。追思往事不堪寻。山色古犹今。甚三十年来，青云垂翅，素发。投闲却教应聘，笑委身、从事老难任。立遍西风残照，山光翠满疏林。
王恽	喜迁莺	已丑秋八月二十六日，雨中饮贾方叔	然，为之赏音。刘因求乐府于予，遂赋此，且道坐客醉语秋怀谁写，听一声金缕，同倾芳酒。娇啭林莺，圆累珠串，春在碧罗云袖。宫中磬簧齐发，字外五音何浏。坐闲友。道江南风月，此声无有。回首。伤离久。三叠阳关，不到青青柳。得意石州，片帆云影，翻动海山明秀。风流故家未减，自笑杜陵衰叟。再相。卷中人正好，崔徽消瘦。
唐桂芳	南乡子	送李仲先还集庆 词综卷三十六	社雨燕交飞。不解行人有别离。明月凤凰台上酒，堪思。天阔云昏海树低。风正一帆迟。帘卷芙蓉江上移。去去霜台消息近，谁知。满眼江山。
马钰	黄河清	继重阳韵	师父专专封闭户，非干固济云洞。亦非夸，能受三冬饥冻。为我遇顽恋俗，用机化、玄言必中。等待子自悟知其愚，舍家物外拿弄。怡然顿觉元初，捐尘累，便烹铅更烹汞。於澄湛中，保养神珠为贡。直待功成行满，恁时节、携云跨凤。赴蓬莱岛，仙童远远来迎。
元好问	鹊桥仙	乙未三月，冠氏紫微观桃符上，开花	亦当却一春耶，因取此意作此以自喻云槐根梦觉，瓜田岁暮，白发新来无数。长安迁客望朱崖，未唤得、烟霄失路。西州芍药，南州琼树，香满云窗月户。蒺藜沙上野花开，也算却。
张可久	木兰花慢	德清县圃爱山亭	就岩阿深处，结层屋，上空蒙。喜着屐穿花，卷帘看雨，拄笏临风。玲珑。夏云一片，隔篱芭、独立舞仙风。黄鹂个个，阴森绿树重重。吟翁。无日不诗筒。杯酒尽从容。更罅石盘梅，阳坡护笋，曲坞移松。芙蓉。古台直上，倚高寒、长啸月明中。谁信扁舟苕，得游阆苑崆峒。
侯善渊	望远行		太玄妙诀。悟来不须言说。心地豁然开觉。清凉内通彻。透五蕴山头，现出霜天皓月。照千古分明，无圆缺。赤子琳宫歇。敏把丹枝折。玩长春景界洞鉴离生灭。向无阴树下，独坐逍遥静绝。听无弦曲调，於中别。
张翥	鹊桥仙	予生丁亥岁戊戌岁初度，亦戊子日，	曰，考仲举本传卒於至正二十八年戊申，年八十二，是生於至元二十四年丁亥也。而戊戌为七十二岁，与词中称五十八年不合，疑戊戌为甲申之误生朝戊子。今朝戊子。五十八年还是。头童齿豁可怜人，也召入、词林修史。前生偶尔。后生偶尔。但喜心头无事。从来不解学神仙，怎会得。
元好问	朝中措		帘旌烘日绣波翻。霜晓试轻寒。高宴黄堂初启，云外列仙班。昼明丽锦，香浮宝鸭，身在蓬山。三见扬尘沧海，春风一笑人间。
欧阳玄	渔家傲		十二月都人供暖。宫中障面霜风猎。甲第藏钩环侍妾。红袖。笑歌声送金蕉叶。倦客玉堂寒正怯。晓洮金井冰生鬣。冻合灶觚一碟。吴霜镊。换年懒写宜春帖。
王恽	水龙吟	赋秋日红梨花	纤苞淡贮幽香，玲珑轩锁秋阳丽。仙根借暖，定应不待，荆王翠被。潇洒轻盈，玉容浑是，金茎露气。甚西风宛胜，东兰暮雨，空点缀，真妃泪。谁遣司故来相慰。燕几螺屏，一枝披拂，绣帘风细。约洗妆快泻，玉瓶芳酒，枕秋蟾醉。
尹志平	减字木兰花	西山作	修真近俗。初地难当心境熟。近俗修真。谁是居尘不染尘。林泉恣兴。便是修真无可证。恣兴林泉。且做逍遥陆地仙。
李道纯	满江红	赞谁庵殷管辖	谁是庵儿，阿谁在、庵中撑柱。看饥来吃饭，谁知甘苦。角徵宫商谁解听，青黄皂白谁能睹。向平常、日用应酬人，谁区处。是谁行，是谁举。是谁默，是谁语。这些儿透得，便知宾主。外面形躯谁做造，里头门户谁来去。造无为、毕竟住谁庵，朱陵府。
许有壬	太常引	斡克庄杜德常寓所二松可爱，醉中赋	二松如盖偃中庭。向朱夏、作秋声。摇影动疏棂。掩映得、苔痕转青。西清博士，西台御史，相对又双清。咫尺到蓬瀛。休认作、蓝田县丞。
侯善渊	杨柳枝		顿识圆明象易冲。妙无穷。祥烟飞入玉清宫。月临空。物性自然纯古道，与谁同。杨柳枝插宝瓶中。好家风。
李齐贤	巫山一段云	北山烟雨	万壑烟光动，千林雨气通。五冠西畔九龙东。水墨古屏风。岩树浓凝翠，溪花乱泛红。断虹残照有无中。一鸟没长空。
梁寅	苏幕遮	秋旱喜雨	白萍乾，红蓼悴，日减溪流，尘拥浑如雾。一日云凝千嶂雨。黄叶潇潇，却又添新翠。垦蒿烟，耕草露。种麦栽菘，生计那嫌暮。预羡登高欢会阻。门掩黄花，也自多幽趣。
倪瓒	太常引	伤逝	门前杨柳密藏鸦。春事到桐花。敲火试新茶。想月、云衣故家。苔生雨馆，尘凝锦瑟，寂寞听鸣蛙。芳草际天涯。蝶栩栩、春晖梦华。
尹志平	凤栖梧	和碧虚坦词	至道幽微何处究。妄想邪思，便是魔人兽。欲要三田苗长秀。真常真静真无朽。五气朝元真一凑。万语千言，须候阴消六。今古迷人观不透。
李齐贤	巫山一段云	西江风雪	雪压江边屋，风鸣浦口樯。时登草阁挂南窗。云海杳茫茫。斫脍银丝细，开尊绿蚁香。高歌一曲礼成江。肠断贺头网。
曹伯启	鹧鸪天	寄翟德温	六度他乡指月牙。旅怀无日不思家。归来漫读苏秦传，愁比他乡日更加。贫活计，拙生涯。几人曾爱屋头鸦。一襟朱墨才经，土锉重亲两部。
丘处机	望江南	鸣鹤馀音卷之二	山中好，秋景不凄凉。白酒黄鸡新稻熟，紫茱金菊有清香。橘绿满林霜。凉月白，松桧郁苍苍。但见村翁歌贺社，不闻丁壮在门傍。一醉又何。
刘秉忠	永遇乐		山谷家风，萧原作潇，据抄本改闲情味，只君能识。会友论文，哦诗遣兴，此乐谁消得。壶中天地，目前今古，今日还明日。似南华蝶梦醒来，秋雨数声残滴。诗书有味，功名应小，云散碧空幽寂。北海洪尊，南山佳气，清赏今犹昔。一天明月，几行征鹰，楼上有人横笛。想醉中、八表神游，不劳凤翼。
程文海	扫花游	寄赠西  赴台都事	别离况味，叹自古难禁，最关情处。暮帘卷雨。念征衣乍拂，故人良苦。见说麻姑，也怕方平节斧。正凝伫。又报道待回，天上官府。谁与传尺素。想玉简频催，彩云难驻。中台独步。便金门迤逦，近连沙路。野鹤江楼，为嘱仙翁记取。耿无语。倚山亭、黯然平楚。
张翥	江城梅花引	九日杏梅同开，汪国才折以请赋	玉儿睡起帕蒙头。更娇柔。见郎羞。缟袂仙人，一笑艳明眸。粉瘦红憨春梦断，画阑畔，对西风，忆旧游。忆君恨君思悠悠。怕凄凉，不耐秋。艳绝韵绝香更绝，特地风流。宜与云鬟双插倚妆楼。月又渐低霜渐冷，花似雪，满苍苔，总是愁。
张翥	声声慢	扬州筝工沈生弹虞学士深远溪沙，求	金銮学士，天上归来、闭兰舟小驻芜城。供奉新词，几度惯赋鸣筝。相逢沉郎绝艺，为尊前、细写余情。问何似，似秦关雁度，楚树蝉鸣。我亦从来多感，但登山临水，慷慨愁生。一曲哀弹，只遣髯变魂惊。行期买花载酒，趁秋高、月明风清。须尽醉，听江头、肠断数声。
尹志平	西江月	秋阳观作	我爱秋阳地僻，松岩来往人稀。不劳打坐自忘机。兀兀陶陶似醉。坐上有山有水，心间无是无非。朝朝常见白云飞。可以留连适意。
许有壬	鹊桥仙	寿可聪山平章	胶身名爵。醉心糟粕。正可束之高阁。庙堂谁信是行窝，更高似、尧夫一着。胸中磅礴。眼前寥廓。与物元无城郭。自从席末挹春风，觉二十。
吴镇	渔父	临荆浩渔父图十六首	洞庭湖上晚风生。风触湖心一叶横。兰棹稳，草衣轻。只钓鲈鱼不钓。
刘处玄	惜黄花		天元将尽。去年挂尽。这世梦冤亲，何时是尽。三寸不来休，却变骷髅尽。到如斯，俗念心尽。道灵真无尽。忘机业尽。觉万慧千通，顿然明尽。外貌似憨痴，吟笑风灯尽。乐无极，任他物尽。
刘志渊	大江东去		人生最贵，禀五行真气，千灵夙赋。首足方圆天地肖，反被阴阳陶铸。秋月春花，昨朝今日，断送红颜去。前程路险，到时手足无措。算来除却一身，轻肥青紫，总是闲家具。好把中间心裂碎，静里调和龙虎。孕出灵珍，天光内发，变作明珠库。外融空界，卓然独纵霞步。
王恽	浣溪沙	内黄道中	风柳婆娑半亩阴。两枝巧与道相邻。树头幽鸟似知音。马上行人思困睡，天边赤日欲流金。解鞍休惜濯烦襟。
李献能	春草碧		紫箫吹破黄州月。簌簌小梅花，飘香雪。寂寞花底风鬟，颜色如花、命如叶。千里兵尘、凌波袜。心事鉴影鸾孤，筝弦雁绝。旧时雪堂人，今华发。断肠金缕新声，杯深不觉琉璃滑。醉梦绕南云，花上蝶。
刘秉忠	小重山		晓起清愁酒盎空。清愁缘底事、别离中。登临无地与君同。青山色，山外更重重。落尽海棠红。蔷薇新破萼、露华浓。牡丹芳信一帘风。寻幽梦，曾到小园东。
张雨	宴山亭	赋杨梅	鹤顶朱圆，丰肌粟聚，宝叶揉蓝初洗。亲翦翠柯，远赠筠笼，脉脉红泉流齿。骨换丹砂，笑尚带、儒酸风味。谁记。曾问谱西泠，绿阴青子。君家几度尊前，摘天上繁星，伴人同醉。纤手素盘，历乱殷红，浮沉半壶脂水。珍果同时，惟醉写、来禽青李。争似。为越女、吴姬染指。
朱唏颜	声声慢	赋柑花	微露，熏骨浓芳，清暑绝点珠玑。不梦风寒，繁艳自有冰肌。尽任蛮烟瘴雨，向炎州、偷换朱衣。情缘短，绝无芳梦，飞度江。犹托传来纤手，蔼香名三日，赏遍吴姬。纵使馨儿妖丽，谁与心期。伤情坠楼恩重，忍尘沙、玉珠遗。余韵在，返清魂、环佩夜归。
张翥	浪淘沙	临川文昌楼望月	醉胆望秋寒。星斗阑干。小窗人影月明间。客里不知归是梦，只在吴山。行路自来难。长铗休弹。黄尘到底儒冠。一片白鸥湖上水，闲了渔。
周权	沁园春		笑此山人，抛却白云，又来玉京。忆太华黄河，曾观钜丽，轻衫短帽，只恁飘零。鸥鹭洲边，杉萝溪上，尽可渔樵混姓名。瓶无粟，有西山芝熟，南涧芹生。底须役役劳形。但方寸宽闲百念轻。况末路逢人，眼应多白，东风吹我，鬓已难青。酒浪翻杯，剑霜闪袖，磊块频浇未肯平。何妨去，借相牛经读，料理归耕。
姬翼	太常引		非僧非俗不求仙。茅屋两三椽。白石与清泉。更谁问、桃源洞天。一炉香火，一瓯春雪，浇灌净三田。闲想谷神篇。忽不觉、松梢月圆。
马钰	西楼月	勉道友	闲行闲坐闲眠。养丹田。常把东西南北，合和煎。处玄妙。波中燎。用抽添。五彩霞光覆载，一胎仙。
陶宗仪	露华	赋碧桃，用南湖韵	武陵夜寂。记露影璇空，一笑曾识。素脸晕铅，巧把黛螺轻幂。莫是歌渡烟江，浣却旧家颜色。还又讶，深宫绀袖，唾花犹湿。问他阿母消息。甚落莫梨云，青鸟难觅。不比锦红轻薄，容易狼籍。嫩绿护出溪头，谁顾采香仙客。春晚也，频温玉笙是得。
许有壬	渔家傲		露洗璇穹青杳杳。年光红入滩头蓼。翠盖撑烟吹半倒。霜信早。一寒影磨清晓。早是轩扉尘不到。好山更与供登眺。酒债渐多诗债少。翻水调。西风几叠渔家傲。
赵孟＊	蝶恋花		侬是江南游冶子。鸟帽青鞋，行乐东风里。落尽杨花春满地。萋萋芳草愁千里。扶上兰舟人欲醉。日暮青山，相映双蛾翠。万顷湖光歌扇底。
倪瓒	江城子		满城风雨近重阳。湿秋光。暗横塘。萧瑟汀蒲，岸柳送凄凉。亲旧登高前日梦，松菊径，也应荒。堪将何物比愁长。绿泱泱。绕秋江。流到天涯，盘屈九回肠。烟外青萍飞白鸟，归路阻，思微茫。
王处一	行香子		做修行，须体究。把握灵源，莫遣丹砂漏。此个功夫世罕有。内得神全，外得身长寿。辨冲和，明交媾。玉液琼浆，吞咽三光秀。上下循环通九九。撞过天门，永作烟霞友。
朱唏颜	渡江云	题郑天趣三湘集	渺寒云万里，孤载雪，逐雁渡三湘。倦游频选胜，抚剑延平，贳酒过滕王。清泉自酹，秋草合、贾传祠荒。算都是、伤心吊古，和月贮吟囊。难忘。云边梅屋，雨底荪房。料裁云缝雾，应自有、知心老妪，相与平章。澧兰沅芷曾亲撷，返醒魂、犹带骚香。看未足，渔歌又起沧浪。
张野	满江红	和吴此民送春韵	九十韶光，惊又见、刺桐花落。春去也、愁人情绪，不禁离索。桃霏霏红雨暗，柳堤漠漠香绵薄。恨东风、一夜太无情，都吹却。功名念，平生错。尘土梦，今朝觉。有一尊分甚，圣清贤浊。听我高歌如不饮，何人绿鬓长如昨。况东君，动是再相逢，轻年约。
程文海	临江仙	寿崔中丞四月十日	永日绿阴庭院静，最怜紫燕翩翩。旧巢已堕不堪粘。主人情爱重，亲手卷珠帘。恰则五龙同浴佛，崧高又报生贤。殷勤深意请谁传。呢喃如对语，富贵出长年。
王哲	绿头鸭		叹平生，景光奔走万。得名牵。休空劳攘，不须频苦孜煎。这荣耀、趁时显现，似风烛终勿牢坚。走玉常催，飞金每促，更兼愁恼紧缠绵。睹浮世、推来暂处，四序换流年。齐捐舍、争如善根，结取良缘。慧刀开、劈回猛烈智锋举、刺转自家声、能调雅趣，旧奇韵、堪应斯弦。认取元初，搜寻本有，幽微密妙总投玄。得归一、长春景致，还也任如然。无来去、蓬莱岛中，做个神仙。
鲜于枢	鹊桥仙	珊瑚网法书题跋卷九	青天无数。白天无数。绿水绕湾无数。灞陵桥上望西川，动不动、八千里路。来时春暮。去时秋暮。归去又还春暮。人生七十古来稀，好相看。
王哲	小重山		一个麻囊一个瓢。我咱三口子，过清朝。饥来长采玉芝苗。克肠腹，水向火中烧。舞袖拂风飘。青鸾前引路，蹑云梢。蓬莱须访旧王乔。重相约，同共上丹霄。
山主	临江仙		南洋海岛观音住，清凉迥出尘寰。迢迢幽邈隔关山。潺潺急溜，无路见慈颜。月照漫漫生瑞彩，风吹浩浩波旋。洪流千里远人间。浪漂云际，
李俊明	瑞鹤仙	弟李经略生朝	晓窗寒气峭。问小槽滴後，真珠多少。博山寿烟袅。向百花头上，梅花开了。金尊频倒。甚坐间、犹恨杯小。记去年今日，大家同庆，太平佳兆。堪笑。浮云世事，流水生涯，南柯梦觉。风光正好。欲退时、何似闻早。把俗缘抛尽，逍遥林下，青松长伴难老。与鹤鸣立个家风，作千年调。
王国器	菩萨蛮	题黄子久溪山雨意图	青山不趁江流去。数点翠收林际雨。渔屋远模糊。烟村半有无。大痴飞醉墨。秋与天争碧。净洗绮罗尘。一巢栖乱云。
李俊明	西江月	答亚之	漠漠烟生碧树，溶溶水满芳溪。东风吹湿落花泥。忙杀营巢燕子。百字诗惭我寄，一壶酒望君携。休将闲事等闲提。且把眉头放起。
姬翼	蓦山溪		蹉跎十载，养就真无赖。事事不萦心，更绝尽、凡情世态。将迎冷淡，度日且闲闲，翻着袜，到穿衣，一任人憎爱。铸就三尺，龙泉快。气焰彻天庭，又不见、全牛可解。踟蹰四顾，不敢等闲看，随身带，密封缄，
韩奕	柳梢青		过了清明。江郭外，云淡烟轻。几家台沼，萍芜自绿，残柳还青。何人楼外吹笙。彷佛、梨园旧声。唤起闲愁，暗思往事，老去忘情。
李真人	菩萨蛮		还彤铅汞将何作。砂须剥面铅沉脚。砂精与铅精。露形不露形。争得相违背。须用三才理。汞采日中精。铅须铅里金。
张可久	太常引	如苏台观雪	断塘流水洗凝脂。早起索吟诗。何处觅西施。垂杨柳、萧萧鬓丝。银匙藻井，粉香梅谱，万瓦玉参差。一曲乐天词。富贵似、吴王在时。
尹志平	凤栖梧	秋阳观作	正教流通千载遇。浮世茫茫，几个心开悟。猛省轮回寻出路。回头便是真仙度。行满功成蓬岛去。好伴长春，自在无私虑。更有奇葩千万树。
竹月道人	清平乐	题碧梧苍石图 珊瑚网名书题跋卷八	寸肠愁断。目送斜阳岸。枫落吴江秋水漫。盼杀南来征雁。绮窗好梦初成。梦回相见卿卿。明月西风夜冷，苍梧乱影多声。
王吉昌	江梅引		无明咬断契真修。度春秋。志清幽。江月光飞，冰彩耀神州。万劫云收明祖意，胥毛剔，齐偕万事休。混融性命妙机投。两绸缪。恣神游。湛湛真空，天地彀难收。通变冈极非内外，太虚体，廓元初，气艳浮。
王恽	水龙吟	飞卿系出将种，予官燕赵时相识。读	挫，迄于今十年，其穷极矣，既为哀之，且求其所以然，遂有斯作。以越调水龙吟歌之，庶几伯奇履霜，自伤穷思返义，俾采诗者闻之，不无当笞凋零万木丛中，秋霜不陨苍筠节。十年相见，燕南赵北，无根行客。妻病儿殇，归来空在，蒯缑弹。分躬耕垅，山鹊起，谁唤与，将军猎。腰下铁丝有箭，柰荒寒、冷霾彪穴。见哀漂母，犹胜低首，看人颜色。百折弥坚，一穷终泰，不容终结。望伯奇细写，履霜幽怨，洒西风血。
刘处玄	蓦山溪		玉峰顶上，知有田三段。壬润长黄芽，便万斛、珠酬弗换。一麻一麦，服了自然安，修性命，休延年，别近云霞伴。阴阳之外，天地难拘管。得道免轮回，厌世隐、神堂古观。无为功行，真了去朝元，六铢挂，现真。
王国器	菩萨蛮	题倪徵君惠麓图 珊瑚网名书题跋卷十	秋声吹碎江南树。正是潇湘肠断处。一片古今愁。荒水乱流。披图惊岁月。旧梦何堪说。追忆谩多情。人间无此情。
马钰	满庭芳	劝沃州孙仙进道	神仙何处，只在蓬莱。逍遥坦荡奇或。或向虚无缥缈，去去来来。赏玩十洲三岛，纵闲游、阆苑瑶台。无穷乐，与云朋霞友，携手。开阐琼林雅宴，遣青衣鼓掌，引凤。玉女金童，不住歌舞传杯。醉卧清风明月，任祥烟、瑞我来回。勤修道，管将来，得与相陪。
许有壬	鹧鸪天		心到忘机便是仙。琴能得趣任无弦。病多课子酬文债，田少从人借酒钱。生盛世，遇今年。雕虫存稿不求传。有言难尽闲中乐，竹影花香白昼。
张可久	秦楼月	为解蕙卿赋	花能语。一枝香玉芳心吐。芳心吐。旧家姊妹，若兰秦女。荷枯柳倦鸳鸯浦。相逢为我歌金缕。歌金缕。文游台上，浅云疏雨。
赵孟＊	太常引		水风吹树晚萧萧。散发醉吹箫。尘事苦如毛。要洗耳、时听舜韶。旧游何处，琼山银海，宫殿郁。谁与共游遨。尚记得、仙人子乔。
马钰	瑞鹧鸪	劝道友	清虚虽好恋家缘。著甚因由上得天。顶戴恩山犹论道，身居苦海尚擎拳。是非窟里功难就，名利丛中果怎圆。若不回头寻出路，如何只恁做神。
马钰	西江月		大道都来六字。自然清静无为。有人依得合希夷。视听何须眼耳。清静内容欢喜。无为功就神飞。自然云步赴瑶池。三岛十洲仙会。
胡祗＊	木兰花慢	庆翰长八十	应飞熊佳兆，年共德，两俱高。论少日才名，遐龄劲节，合擅中朝。文章在公余事，快笔端、云海风涛。四海名卿奇士，百年齐入钧陶。笑将经济让儿曹。万事一秋毫。享内相尊荣，金莲画烛，宫锦朝袍。投壶雅歌文会，尽百杯、春色醉仙桃。好为升平强健，宾从东岱南郊。
李致远	碧牡丹		破镜重圆，分钗合钿，重寻绣户珠箔。说与从前，不是我情薄。都缘利役名牵，飘蓬无定，翻成轻负。别後情怀，有万千牢落。经时最苦分携，都为伊、甘心寂寞。纵满眼、闲花媚柳，终是强欢不乐。待凭鳞羽，说与相思，水远天长又难托。而今幸已再逢，把轻离断却。
王哲	虞美人	以嫂为见在父母	害风王哲遵隆道。自在逍遥好。除眠之外总无知。百花笑我，不会见便宜。功成行满仍须早。云步归蓬岛。好同见在赴瑶池。共摘蟠桃、往昔。
尹志平	卜算子	玉虚观夜静中，师父令和，都要奔波	真性休空走。二物长相守。这些消息阿谁知，便是无中有。实鼎琼花放，玉户金光透。作个清凉彼岸人，清静工夫就。
侯善渊	采桑子		吾辈可伤嗟。弃玄珠，流浪天涯。浮云飞絮无根蒂，便心歧径，随他念起，举步偏斜。闻早悟烟霞。仙景里、也好前巴。三山咫尺非遥远，长春玉馆，陵溪两岸，满目琼花。
邵亨贞	风流子	次李仲舆秋思韵	芙蓉秋水绿，河桥畔、驻马落霞明。念苏小昼楼，蠹侵花简，谢娘朱户，香冷银屏。怅犹记浔江留夜客，滕阁醉诗宾。驿上信音，美人迟暮，雁边城郭，霜气凄清。潘郎愁多少，伤情处，无柰两鬓星星。江路晚风，三叠长是愁听。纵彩笔殷勤，近来无准，昼阑缥缈，一向谁凭。何处笛声哀怨，幽梦难成。
王哲	蓦山溪		玉堂三老。唯识王三操。复许辨三台，更能润、三田倚靠。自然三耀，攒聚气精神运三车，依三教，永没沈三道。须通三玉。方见三清好。真性照三峰，陡免了、三焦做造。休论三世，诸佛现前来，得三乘，游三昧，莹莹归三岛。
潜真子	苏幕遮	曲江上，看月华澄净，有个鸟飞	灿灿明，天河曲。蚌上光辉，内长娑罗木。卯兔千年毛似玉。阴里生阳，只要人知悟。日中鸟乌，生三足。阳内藏阴，本向离中住。二物同收归一处。对景观形，莫生尘污。
丘处机	渔家傲	原作绽字，韵复，疑误	夜来又见银河绽。碎翦鹅毛交加乱。染画素山如粉面。路难辨，迢迢万里如铺练。密洒高楼风似箭。江边听得渔翁唤。玉作棹竿银索缆。船行慢。水流冰结梨花绽。
王哲	惜黄花		人须猛省，人须猛悟。独不省，独不悟，巧机越做。有日阎王知，差著个特俏措。底、赶我来去。行到半路。泪珠无数。告鬼使，这里且暂停住。小鬼喝一声，莫要埋冤苦。对判官、你尽分诉。
许有壬	浣溪沙		老境闲门昼不开。闲人庭院甚宜苔。打门诗债任渠催。千里有家频入梦，一春无酒可开怀。心宽随处是蓬莱。
元好问	采桑子		儿家门户重掩，郎住墙东。枉破春工。万紫千红一夜风。伯劳分背西飞燕，何日相逢。纵得相逢。海阔天高处处同。
王哲	锦堂春		试问修行，才登户牖，应是下手何如。便先令欢乐，於已开舒。待款款寻来，的当端正，意灭情祛。做嬉嬉坦荡，更认闲闲，闲里安居。从前一一细想，好搜玄揣妙，时复亲书。顿省悟，怡然超出，苦海迷衢。这番见真真那个，唯分明本有元初。却还旧处，返光回照，独证无馀。
赵孟＊	苏武慢	原误作雨中花，兹据律改 珊瑚纲法书	北陇耕云，南溪钓月，此是野人生计。山鸟能歌，山花解笑，无限乾坤生意。看画归来，挑闲眺，风景又还光霁。笑人生、奔波如狂，万事不如沉醉。细看来、聚蚁功名，战蜗事业，毕竟又成何济。有分山林，无心钟鼎，誓与渔樵深契。石上酒醒，山间茶熟，别有水云风味。顺吾生、素位而行，造化任他儿戏。
姬翼	鹧鸪天		人伪开张日渐深。等闲不惜费光阴。多方计较愁无限，百虑摧残苦不禁。心事逼，鬓霜侵。功名寰海妄追寻。发言布袋中盛，举目人间但见。
谢应芳	水调歌头	寄江叔廉	鸡犬相闻，溪山如画，梅花只在前村。逍遥杖屦，不过翟公门。前度春风已老，对芳草、还忆王孙。长安市，看花人去，车马正争喧。向来东海上，水南水北，如石如温。念鸥冷诗盟，何日重论。老我蓬蒿三径，开怀抱、赖有琴尊。公知否，萧斋雨漏，四壁篆书痕。
善住	忆王孙	渔者	悠悠长是白云间。猿鸟渔樵共往还。倚个乔松看远山。少机关。世上。
许桢	太常引		西池池上好新亭。红翠门娉娉。翠盖几翻倾。听水上、红妆笑声。归来乡社，不关尘事，活计问樵青。世事一毫轻。看西泠、晴云暮横。
耶律铸	忆秦娥	赠前朝宫人琵琶色兰兰 赵万里据永乐	恨凝积。佳人薄命尤堪惜。尤堪惜。事如春梦，了无遗迹。人生适意无南北。相逢何必曾相识。曾相识。恍疑犹览，内家园籍。
马钰	西江月		地肺重阳师父，吕公专遗云游。秘玄隐奥访东牟。钓我夫妻两口。十化分梨匠手。百朝锁户机谋。千篇诗曲拽回头。万劫同杯仙酒。
王恽	木兰花慢	奉送节使贤侯分帅谯军，兼简仲季	壮东南一柱，分寄，事非轻。见雨露思纶，河山带，勋府元盟。依依汴杨柳，甚一朝、光彩动旗旌。晓日千梁浮，春风百雉严城。临轩鼙鼓正凝情。忠孝旧家声。看奕世功名，麒麟高阁，宛转丹青。绿波北潭花影，又一年、春好是清明。彩袖一杯寿了，望中三楚云平。
谢应芳	忆王孙	和熊元修苏州感兴	铜驼泪湿翠苔茵。落地花如堕玉人。可是东君不惜春。问花神。海变。
谢应芳	水调歌头	再和寄酬袁子英萧寺	六载远相忆，一日似三秋。别后雪添蓬鬓，着述遣穷愁。几度欲寻安道，溪上片帆飞去，兴尽复回舟。明月出东海，隐约见琼楼。唤龙伯，击鼍鼓，舞阳侯。何时杯酒，重歌芦叶旧汀洲。多谢寄来双鲤，白雪阳春数曲，为我和巴讴。什袭付儿辈，好学制弓裘。
魏初	点绛唇	为孙叔庸寿	月底秋吟，爱君星斗银河句。拍江风雨。认得回舟处。十角黄牛，曾是生平语。相将去。绿云千树。作个菟裘处。
赵孟＊	木兰花慢	和李  房韵 以上二十首元刊本松雪	爱青山绕县，更山下、水萦回。有二老风流，故家乔木，旧日亭台。梅花乱零春雪，喜相逢、置酒藉苍苔。拚却眼迷朱碧，惭无笔泻琼瑰。徘徊。俯仰兴怀。尘世事，本无涯。偶乘兴来游，临流一笑，洗尽征埃。归来算未几日，又青回、柳叶燕重来。但愿朱颜长在，任他花落花开。
王哲	捣练子		捣练子，害风哥。一身跃出死生波。哩，哩。便是逍遥真自在，没人拘管信吟哦。哩，哩。
元好问	永遇乐	梦中有以王正之乐府相示者。予但记	中有利名千丈。先待明朝有酒如川，自歌自放。然正之未尝有此作也，明日以示友人希颜钦叔，谓可作永遇乐补成之。因为赋此，二公亦曾同作绝壁孤云，冷泉高竹，茅舍相忘。留滞三年，相思千里，归梦风烟上。天公老大，依然儿戏，困我世间羁鞅。此身似、扁舟一叶，浩浩拍天风浪。中台黄散，官仓红腐，换得尘容俗状。枕上哦诗，梦中得句，笑了还惆怅。可怜满镜，星星白发，中有利名千丈。问何时、有酒如川，自歌自。
王结	贺新郎	赠张子昭	久坐林泉主。更忘机、结盟鸥鹭，逍遥容与。蕙帐当年谁唤起，黄鹄轩然高举。渺万里、云霄何许。鹤爽怜君今犹在，正悲歌、夜半鸡鸣舞。嗟若辈，岂予伍。华如桃李倾城女。怅灵奇、芳心未会，媒劳恩阻。梦里神游湘江上，竟觅重华无处。谁为湘娥传语。我相君非终穷者，看他年、麟阁丹青汝。聊痛饮，缓愁苦。
王哲	西江月	四苦	堪叹生老病死，世间大病洪。伤嗟戆卤强添和。怎免轮回这个。独我摇头不管，时临还与他麽。玉花丛里睹琼科。五色云中稳坐。
吴氏女	木兰花慢	和郑禧	爱风流俊雅，看笔下，扫云烟。正困倚书窗，慵拈针线，懒咏诗篇。红叶未知谁寄，慢踌躇、无语小窗前。燕子知人有意，双双飞度花边。殷勤一笑问英贤。夫乃妇之天。恐薛媛图形，楚材兴叹，唤醒当年。叠叠满枝梅子，料今生、无分共坡仙。赢得鲛绡帕上，啼痕万万千千。
王恽	太常引	送段信卿拜河东宪司经历	北来孤剑苍颜。听时事，立谈闲。秋隼正腾翻。莫便倚、霜空陡寒。太行秋色，汾川雁影，极目送归鞍。簿领司闲。道好个、河东幕官。
白朴	水调歌头	用前韵	明月复明月，天宇净新霜。霜中养就白兔，未觉玉容苍。照影来今往古，圆缺阴晴几度，丹桂俨然芳。遐想广寒露，谁得一枝香。恍瑶台，飞宝镜，散重光。嫦娥久饵灵药，点出淡云妆。闲兴风姨相聚，不似天孙独苦，终日织仙裳。脉脉望河鼓，萦损几柔肠。
张翥	水调歌头	御河舟中	中夜正无寐，何处舻声来。河声不堪强聒，更听雁声哀。月色依依偏照，霜气萧萧渐紧，何似解离怀。明发吾无策，惟有快衔杯。过重阳，都未见，菊花开。遥知数丛篱下，破蕊映书斋。三十六陂烟水，二十四桥风月，天遣几时回。传语闲鸥鹭，相望莫惊猜。
谭处端	减字木兰花		全真门户。静静清清无作做。非易非难。财色无明尽结丹。真龙真虎。境灭心忘知去处。铅汞相传。交媾须离种种边。
许有壬	蝶恋花	丁亥正月十三日亲朋治具，醉中赋此	老子行年过耳顺。蓬鬓萧疏，人道犹风韵。领略风光元有分。赏心又喜烧灯近。薄雪初消寒欲尽。词馆多闲，时得陪英俊。莫讶连朝为酒困。
姬翼	感皇恩		一念失真常，沉沦苦海。六道周游情爱。形囚物彀，颠倒何时悬解。在人中分外、贪婪差。死去生来，千形万态。宛转循环要宁耐。片时光景，不测头皮更改。劝抽身莫待，临时悔。
萨都剌	酹江月	姑苏台怀古	倚空台榭，爱朱阑飞瞰，百花洲渚。云岭回廊香径悄，争似旧时庭户。槛外游丝，水边垂柳，犹学宫腰舞。繁华如梦，登临无限情古。果见荒台落日，麋鹿来游，漫尔繁榛莽。忠臣抉目东门上，可退越来兵伍。空铸千将，终为池沼，掩面归何所。遗风千载，尚听侬歌白。
元好问	木兰花慢		渺漳流东下，流不尽，古今情。记海上三山，云中双阙，当日南城。黄星。几年飞去，澹春阴、平野草青青。冰井犹残石?，露盘已失金茎。风流千古短歌行。慷慨缺壶声。想酾酒临江，赋诗鞍马，词气纵横。飘零。旧家王粲，似南飞、乌鹊月三更。笑杀西园赋客，壮怀无复平生。
张可久	少年游	游鉴湖 以上四十二首词，见天一阁本	美人歌舞竞湖中。秋镜簇春红。载酒船来，洗花雨过，清似水晶宫。御罗单扇题新字，争看蕺山翁。石上棋残，松边曲破，策马入樵风。
李齐贤	鹧鸪天	场州平山堂，今为八哈师所居	乐府曾知有此堂。路人犹解说欧阳。堂前杨柳经摇落，壁上龙蛇逸杳茫。云澹泞，月荒凉。感今怀古欲沾裳。胡僧可是无情物，毳衲蒙头入睡。
白朴	满江红	庚戌春别燕城	云鬓犀枕，谁似得、钱塘人物。还又喜、小窗虚幌，伴人幽独。荐枕恰疑巫峡梦，举杯忽听阳关曲。问泪痕、几度罗巾，长相续。南浦远，归心促。春草碧，春波绿。黯销魂无际，后欢难卜。试手窗前机织锦，断肠石上簪磨玉。恨马头、斜月减清光，何时复。
舒＊	贺新郎		绣隐芙蓉褥。更屏间、双双孔雀，间金盘绿。鹤别鸾离深闺悄，帐冷梅花夜独。空梦绕、巫山千矗。雨意云情，红颜霜鬓，合欢再把鸾胶续。事谐矣，意方足。洞房春暖人如玉。怕的是、鸡声递晓，无情催促。笑拂菱花相依照，取次画成眉曲。伊也道、临邛何辱。吉叶熊罢应入梦，看这番、桂子纷追逐。为君喜，醉红烛。
马钰	苏幕遮	赠张善道	耳门闻，心烦恼。日日忧愁，不觉容颜老。眼做看门招病早。口是祸门，德丧身亡了。鼻玄门，通大道。日用不勤，喘息绵绵好。传透九宫成至宝。久视长生，云步归蓬岛。
李俊明	谒金门	画梅	偷造化。秀出含章檐下。为问花中谁可嫁。海棠开已罢。占了十分闲雅。占了十分潇洒。若使画工能此画。九方皋相马。
杨载	水龙吟	式古堂书画考卷十八	鸿沟定约东归，又谁遣赤龙回指。青娥舞罢，重瞳饮泣，断肠声里。半壁酸风，两淮寒月，古今兴废。眇乌江满眼，惊涛卷雪，分明总是英雄泪。木末招招舟子，载何人断烟流水。平沙尽处，青山数点，江东千里。长啸风前，无人会我，登临此意。但黄芦古木，夕阳回照，有渔歌起。
尹志平	瑞鹧鸪	示众	论道谈禅斗捷机。朦胧合眼便昏迷。贪名竞利心犹在，损己安人行岂知。益友不侵贤圣远，良朋难近虎狼随。一朝数满无由悔，闻早收心莫纵。
舒逊	感皇恩	述怀	疏雨滴清秋，洗残流火，爽动凉飙透帘幕。寒蛩吟彻，谁道小萧索。青镫相伴，我情依约。萤照更残，鸟啼月落。非壮山城数声角。漫漫长夜扣角。长歌方觉。人生能有几许行乐。
欧阳玄	渔家傲		五月都城犹衣夹。端阳蒲酒新开腊。月傍西山青一掐。荷花夹。西湖近岁过苕。血色金罗轻汗浃。宫中画扇传油法。雪腕彩丝红玉甲。添香鸭。凉糕时候秋生榻。
沈禧	风入松	子猷访戴	一天飞絮滚成。玉琢酒家楼。鸟飞不度人踪绝，朔风凛、寒气飕飕。偏称歌姬帐底，独怜渔父江头。此时清趣若为酬。千载尚王猷。知心忽尔思安道，冒严寒、趣扁舟。未至山阴遽返，为言兴尽而休。
洪希文	满庭芳	送张译史乐州秩满归代方驿史作	卓卓声名，英英人物，翠壶肯暂遨游。与君聚散，鸿雁自春秋。位置六曹上客，挥洒处、文彩风流。莼鲈好，故乡人梦，留不住东州。骅骝。从此去，嘶鸣北向，志气悠悠。指燕台路近，唾手公侯。料想春风得意，醉眠韦杜最高楼。天付与，男儿事业，姓字覆金瓯。
刘敏中	眼儿媚	赋秋日海棠，分韵得阑字	春来应怪洗妆悭。故作两回看。风流依旧，檀心晕紫，翠袖凝丹。玉容寂寞栏干泪，细雨豆花寒。多情谁管，今宵冷落，淡月东栏。
凌云翰	风入松	寿郭仲和	传家应自郭汾阳。余裔在钱塘。傍人莫笑儒酸，亲曾接、鹭班行。赢得身心稳住，鬓须却苍苍。中和相隐旧书堂。弦诵乐时康。梅花枝上春犹小，朋簪盍、次弟称觞。莫问商瞿年纪，也须载弄之璋。
王哲	如梦令	见终南山石刻，署云，承安五年重阳	大道长生门户。凡个惺惺觉悟。铅汞紧收藏，方始澄神绝虑。心慕。心慕。便趋蓬莱仙路。
何守谦	临江仙	以上二首见武夷山志卷十五	梦寐武夷仙岛上，一来欲浣羁愁。山灵何事厌人游。白云生洞口，微雨暗溪头。顾我平生非俗客，豸冠此日清流。好将仙籍姓名收。他年勋业了，准拟卜菟裘。
马钰	满庭芳	赠零口康先生	人人学道，个个心急。急要妙玄端的。搜索刀圭铅汞，洞天月日。采访木金间隔，紧搜求、天机秘密。听予劝，这异名异相，且休寻觅。先断气财酒色，把尘心俗念，速当洗涤。万事俱忘，精气自无走失。心清自然明道，万神灵、自通消息。能如此，望蓬莱三岛咫尺。
长筌子	西江月		莫羡金闺黼黻，好攀仙桂枝柯。悟来心境不须磨。顿泯浮华物我。返照壶天日月，休言尘世风波。长拖瘦玉泛无何。归去烟萝深卧。
周巽	渔歌子	渔父四首	春水孤篷发棹讴。彩虹为线月为钩。桃花浪，杜若洲。此处垂钩钓玉。
马钰	卜算子		我遇重阳悟。曾得重阳趣。炼就重阳绝尽阴，阴就重阳著。性命重阳聚。三曜重阳铺。不到重阳不做仙，仙自重阳做。
尹志平	江城子		道人活计日开颜。性多宽。六神安。晦迹韬光，无事到心间。养就亘初灵底物，名利客，不如闲。人生能有几多欢。老摧残。死生关。六道轮回，来往苦艰难。好认吾门亲至道，情欲断，出尘寰。
马钰	调笑令	此首与前一首原作一首，兹从律分为	山峭。彩霞照。一颗神珠常吐耀。无穷瑞气长笼罩。更有祥烟袅袅。三清专遣青童诏。报道无为功要。
马钰	忆王孙	继重阳韵	风仙师你妙谈论。说透无为清净门。舌上甘津味得吞。溉精魂。阴里。
梁寅	玉蝴蝶	间居	天付林塘幽趣，千章云水，三径风篁。虽道老来知足，也有难忘。旋移梅、要教当户，新插柳、须使依墙。更论量。水田种秫，辟圃栽桑。荒凉。贫家有谁能顾，独怜巢燕，肯恋茅堂。客到衡门，且留煮茗对焚香。看如今、苍颜白发，又怎称、紫绶金章。太痴狂。人嘲我拙，我笑人忙。
王哲	苏幕遮		个人人，二旬八。勿肯回头，性命成搜刷。扑入沉沦常坠压。镜子前来，著甚言谈答。是神仙，何不察。劈破凡心，认取佛菩萨。一颗明珠频擦抹。七宝宫中，垒起真金塔。
山主	临江仙		闲向北邙山下过，侵天桧柏寒松。愁云惨淡罩群峰。昭阳冈上，坟列千层。也有周秦并汉魏，齐梁晋宋唐宗。哀声歌举送英雄。
倪瓒	太常引	寿彝齐	柳阴濯足水侵矶。香度野蔷薇。芳草绿萋萋。问何事、王孙未归。一壶浊酒，一声清唱，帘幕燕双飞。风暖试轻衣。介眉寿、遥瞻翠微。
幼武	浣溪沙		雨过池塘绿水生。竹阴深处小桥横。鱼吹翠浪柳花行。独倚曲阑魂欲断，沉思倾国句难成。匆匆春晚更伤情。
王哲	减字木兰花	赠王家饮店	凉淘要结。妙手轻团才如握雪。要结凉淘。琼药纷纷入宝槽。挨刀细切。碗内银筋挑玉屑。细切挨刀。又分随余采碧桃。
元好问	水调歌头	赋德新王丈玉溪，溪在嵩前费庄，	空蒙玉华晓，潇洒石淙秋。嵩高大有佳处，元在玉溪头。翠壁丹崖千丈，古木寒滕两岸，村落带林丘。今日好风色，可以放吾舟。百年来，算惟有，此翁游。山川邂逅佳客，猿鸟亦相留。父老鸡豚乡社，儿女篮舆竹几，来往亦风流。万事已华发，吾道付沧洲。
吴镇	酒泉子	三闸奔湍（在嘉禾北，望吴门外?	三闸奔湍，一塘远接吴淞水，两行垂柳绿如云。今古送行人。买妻耻醮藏羞墓。秋茂邮亭书处。路逢樵子莫呼名。惊起墓中灵。
元好问	太常引	寄酒泉帅张奥子明，子明＊阳关去酒	田园松菊自由身。鞍马老红尘。鹅鸭恼比邻。算未羡、凌烟写真。花时风雨，长年哀乐，白发为谁新。休唱渭城春。怕忆着、西州故人。
王恽	浣溪沙	送王子勉都运关中	蓟北分携已六年。秋风淇上又离筵。一尊情话重留连。内史调兵惟汉相，春潭通漕笑韦坚。云抛翠上吟鞭。
李道纯	满江红	赠一庵	三五真机，应用处、头头总是。况日用平常，密巍巍地。向有无中忘二见，便于罔象通三昧。却如何、成少不成多，因滞泥。水乡铅，只一味。个便是，先天气。会蟾乌合璧，身心合意。西四归来投北了，东三便去交南二。把五般、攒簇入炉中，丹完备。
姬翼	水龙吟		此身幸脱尘樊累，宜更选清凉地。山灵招我，峰屏岫幌，回环凝翠。白石清泉，竹轩松迳，草堂林际。拣凭高稳处，储风养月，更谁问，人间世。厌尽壶天景致。笑桃源、落花流水。个中时复，灵仙高会，彩云摇曳。谈笑沧溟，几番尘土，劫灰弹指。倒金壶碧酒，鲸波一吸，且陶陶醉。
高道宽	西江月		七返砂返本，丹须日用烹煎。坤宫药物采归乾。黑虎赤龙相见。泰否调和得一，中庸三五还元。灵光射透九重天。静处当峰月现。
刘秉忠	南乡子		檀板称歌喉。唱到消魂韵转幽。便觉丝簧难比似，风流。一串骊珠不断头。惟酒可忘忧。况复卢家有莫愁。醉倒不知天早晚，云收。花影侵窗。
徐逊	水调歌头	式古堂书画题跋卷二十	盘马万山顶，弹禽群木中。追思年少行乐，减尽旧豪雄。三十六峰青矗，三百六滩碧逝，归路杳重重。拱手问仙伯，谪宦岂天公。奉慈亲，携稚子，访琳宫。太虚点雪高处，万虑一杯融。但得挈家归隐，何用举家拨宅，鸡犬亦升空。长啸下山去，脚底响松风。
张翥	瑞龙吟	癸丑岁冬，访游弘道乐安山中，席宾	鳌溪路。潇洒翠壁丹崖，古藤高树。林间猿鸟欣然，故人隐在，溪山胜处。久延伫。浑似种桃源里，白云窗户。灯前素瑟清尊，开怀正好，连床夜语。应是山灵留客，雪飞风起，长松掀舞。谁道倦途相逢，倾盖如故。阳春一曲，总是关心句。何妨共、叽头把约，梅边徐步。只恐匆匆去。故园梦里，长牵别绪。寂寞闲针缕。还念我、飘零江湖烟雨。断肠岁晚，
许有壬	忆秦娥		山花舞。岩姿能笑禽能语。禽能语。百年心事，一犁春雨。神仙护短多官府。老夫只解为农圃。为农圃。乾坤休问，几番今古。
王恽	感皇恩	赠元舜举。尝为宋文屯田官，以善歌	今夕是何年，故人相遇。快着银杯泻春露。高阳旧友，要听一声金缕。行云留不去、惊如许。凤微吟，珠绳低度。夜半银屏恍私语。夜花零乱，掩尽六朝琼树。明朝南浦道、伤平楚。
长筌子	杨柳枝		顿悟真空弃外缘。乐清闲。四时进火运周天。种芝田。埏植玄炉分造化，饮灵泉。寥阳丹阙永绵绵。证金天。
沈禧	沁园春	寿县令代人作  花城允政，喜迎凫舄	。某幸托葭莩，敢祈松柏，贡南丰一瓣之香。遥陈善，赓宫三寿之语。宾筵，敬录微词，用伸祝赞。伏惟电瞩，以表冰忱。某不胜拜贺之至快阁春边，石栏干外，东风晚情。有银潢公子，摩挲石刻，金华仙伯，主掌鸥盟。陶柳青新，潘桃红嫩，早有丰年笑语声。还知道，是街头父老，竞说升平。怪来云表长庚。与一道澄江月共明。但寿烟起处，千山天远，寿杯满处，千尺泉清。仁寿堂中，长生城内，早蹋金鳌背上行。明年准，望紫云楼上，一点台星。
元好问	沁园春		再见新正，去岁逐贫，今年逐穷。算公田二顷，谁如元亮，吴牛十角，未比龟蒙。面目堪憎，语言无味，五鬼行来此病同。盐里，似杨雄寂寞，韩愈龙钟。何人炮凤烹龙。且莫笑、先生饭甑空。便看来朝镜，都无勋业，拈将诗笔，犹有神通。花柳横陈，江山呈露，尽入经营惨澹中。闲身在，看薄批明月，细切清风。
朱思本	千秋岁	寿程竹逸七十	虎溪清旭。瑞气生华屋。无量寿，如川福。簪缨门阀好，诗礼家声肃。真乐处，庭阶侃侃森兰玉。问迅溪边竹。色与灵椿绿。多积善，祯祥熟。皇天私有许，甲子从新读。千二百，空同不待仙人祝。
卢挚	蝶恋花	予将南迈度间赠合曲张氏夫妇	前度归田菘下住。野店荒村，抚掌琵琶女。忽听梨园新乐府，离鸾别鹤清如许。歌管声残弦解语。玉春泉，心手相忘庆。明日扁舟人欲去，
王哲	千秋岁		汨汨尘寰扰。苦苦尤深窈。长系绊、不分晓。日生还恁地，夜梦魂惊杳。听分表。都缘劫劫波波绍。急急心开肇。早早俱除剿。回首处、见明。一般真个好。万道银霞绕。这番了。秋潭皓月波光晶。
赵可	望海潮	发高丽作	云垂馀发，霞拖广袂，人间自有飞琼。三馆俊游，百衔高选，翩翩老阮才名。银汉会双星。尚相看脉脉，似隔盈盈。醉玉添春，梦云同夜惜卿卿。离觞草草同倾。记灵犀旧曲，晓枕馀酲。海外九州，邮亭一别，此生未卜他生。江上数峰青。怅断云残雨，不见高城。二月辽阳芳草，千里路。
叶森	蝶恋花	西湖感旧	小院闲春愁几许。目断行云，醉忆曾游处。寂寞而今芳草路。年年绿遍清明雨。花影重帘斜日暮。酒冷香温，幽恨无人顾。一阵东风吹柳絮。
高道宽	苏幕遮		觅元因，恰一对。七返真药，雨味丹才配。火候刀圭深青翠。上下升降，睹面人不会。下功夫，休贪睡。不属中间，要妙非内外。夹脊双关飞紫瑞。一颗明珠，飞上苍龙背。
姬翼	感皇恩		天地一蘧庐，形骸寄旅。弹指光阴遽如许。眼前心上，暗鬼空华无数。尽劳生冗冗、同囹圄。尘境破除，于中作主。俯仰人间已今古。忍将一点，甘受名囚财虏。访林泉自在、云霞侣。
周权	满江红	别毗陵二十载，一日北归，舣舟访旧	，戏调此词以自述独酌新丰，任疏放、从人不识。还只是、旧时把酒，秋风狂客。颠倒天吴归短褐，风涛岁月头将白。笑平生、尽有气如虹，难教屈。也不学，悲弹铗。也不作，谭扪虱。共梅花心事，岁寒冰雪。眼底山川徒历遍，胸中史记无雄笔。合归来、依旧饭吾牛，歌明月。
元好问	念奴娇	饮浑源岳神仙会（张家＊南塘本订误	小山招饮，恨还丹、不至人间豪杰。南渡衣冠多励集，萧洒兰亭三月。陶冶襟灵，留连光景，觞咏今无复。黄垆虽近，老怀空感存殁。谁办八表神游，古来登览，此日俱湮没。天景云光摇醉眼，兴在珠宫瑶阙。布席崧台，脱巾石壁，散我萧萧发。短歌悲慨，海涛响振林樾。
谢应芳	江城子	五月十二寿万拙齐	去年今日泻天瓢。水滔滔。断蓝桥。阻我群仙，鸾鹤赴蟠桃。独有商羊偏喜雨，跳且舞，上山椒。今年南极见丹霄。射金蕉。瑞光摇。浇去胸中，磊块尽。莫厌琵琶弹旧曲，长听取，郁轮袍。
魏初	沁园春	送霍国瑞	鸡舌浓香，朝马晨钟，十载禁廷。恰行春绿野，从容冠盖，人家烟火，相望升平。一夕霜台，又颁新宠，白璧青钱到姓名。人争道，看春风袖里，霹雳抨轰。谁怜汉水孤征。得旗旆、相从有此行。爱风流凝远，长歌细饮，青灯夜语，款曲交情。恨杀文书，官程未了，又到殷勤渭城。百年里，算悲欢离合，几度长亭。
王吉昌	南乡子		大道在三田。知一都休执一边。通贯两间方寸内，幽玄。三一分形象帝先。钻则愈弥坚。仰亦弥高廓化权。视听不知无极旨，空圆。耀古腾今。
侯善渊	沁园春		太一先天，昊境虚皇，无上至尊。镇玉霄宫殿，群仙聚会，香云罗列，光射殷红。玉兽金麟，白鹤引驾，宝盖琼花散满空。仙娥奏，放真妃窈窕，歌舞仪容。仙音妙唱无穷。尽朝现三清御座中。听洞虚灵宝，升玄至道，开明三要，显现灵能。倦坐披章，回鸾驾凤，五老扶真入绛宫。群仙退，向蓬莱阆苑。合抱纯风。
王＊	沁园春	牧	赤脚蓬头，蓑衣箬笠，随处安然。守无角牛儿，不离左右。同行同住，同坐同眠。常在家山，匀调水草，拗性之时着一鞭。牧回处，看辽天鼻孔，软索低牵。闲来渴饮灵泉。把短笛横吹下岭前。喜牛儿安静，清风凉彻，放开心地，万事由天。彼此相忘，形神俱妙，花满前村水满川。真消息，有世人问我，起手擎拳。
王吉昌	木兰花慢	乾卦老阳之象	判乾元刚象，德纯贞，利元亨。运一气氤氲，施生品物，分布形成。调和四时简易，正始终、机动应经营。日月东西出没，总因元气流行。参罗列曜循环，晃寥廓，体轻清。尽变化无方，杳冥真造，内隐精诚。酝就命基性烛，混太虚、模样貌峥嵘。了了真空无碍，八挥斥难名。
王恽	水调歌头	寿雪齐	高斋际晴雪，万象入遐观。文章在公余事，闻望到欧韩。千古微茫洙泗，浩浩发源伊洛，百折障狂澜。歌咏武公志，儆折过铭盘。济时心，调鼎手，未容闲。重看印窠，垂锦花底压千官。风说梅梢春信，一夜蜡痕香满，光动寿杯宽。劝业鼎钟上，留待百年看。
元好问	朝中措		芦沟河上度旃车。行路看宫娃。古殿吴时花草，奚琴塞外风沙。天荒地老，池台何处，罗绮谁家。梦里数行灯火，皇州依旧繁华。
萨都剌	酹江月	登凤凰台怀古用前韵	六朝形胜，想绮云楼阁，翠帘如雾。声断玉箫明月底，台上凤凰飞去。天外三山，洲边一鹭，李白题诗处。锦袍安在，淋漓醉墨飞雨。遥忆王谢功名，人间富贵，散草头朝露。淡淡长空孤鸟没，落日招提铃语。古往今来，人生无定，南北行人路。浩歌一曲，莫辞别酒频注。
尹志平	青玉案		心头远恶常修善。自得真方便。至道夷然容易见。目前端正，是非休论，堪作长生伴。玄言悟彻无分辩。默默颐真内光现。保养神丹成九转。化身空外，六铢天赐，换了如今面。
马致远	小桃红		画堂春暖绣帏重，宝篆香微动。此外虚名要何用？醉乡中，东风唤醒梨花梦。主人爱客，寻常迎送，鹦鹉在金笼。
刘敏中	鹊桥仙	至元甲申三月，余以宰相命市帛东路	戏作长短句，书於驿壁黄尘古驿，荒园小树。几朵晴云自舞。殷勤马上折来看，问过却、行人几许。琼苞半拆，檀心乍吐。笑向春风不语。多情莫怪洗妆迟，我也是。
许桢	太常引		淡妆素服更纤浓。清致不须红。伫目画桥东。一扫尽、人间冶容。麻姑何在，嫦娥昨夜，飞出广寒宫。天亦为诗翁。把好景、都移此中。
欧阳玄	渔家傲	余读欧公李太尉席上作十二月淦家傲	其盛丽，生平思仿佛一言不可得。近年窃官于朝，久客辇下，每欲放此，作十二阕，以道京师两城人物之富，四时节令之华，他日归农，或可资间暇也。至顺壬申二月，玄修大典既毕，经营南归，属春雪连日，无事出门，晚寒附火，私念及此，夜漏数刻，腹具成，枕上不寐，稍谐叶之。明日，笔之於简，虽乏工致，然数岁之中，耳目之所闻见，性情之所感发者，无不隐括概见於斯。至於国家之曲故，乘与与居，与夫盛代之服食器用，神京之风俗方言，以及四方宾客宦游之况味，山林之士未尝至京师者，正月都城寒料峭。除非上苑春光到。元日班行相见了。朝回早。阙前褫帕欢相抱。汉女姝娥金搭脑。国人姬侍金貂帽。绣毂雕鞍来往闹。闲驰骤。拜年直过烧灯后。
马钰	夜行船		秘奥岂愁天地管。处玄机，故然贫懒。守服环墙，高而不短。马风性，无寒暖。常心香慵执卷。师恩报，何时愿满。功行周圆得云汉。云步。
魏初	木兰花慢	赠阆州扬宣抚	问高城铁，缘底事、净妖氛。道霜落长安，元令，万骑云屯。人人知自有用，望金汤、直上撼乾坤。海陆鲸掀舞，秋风怒卷孤豚。将军。却恐炽灾熏。玉石到俱焚。便立马城头，扶伤病，不侈奇动。区区莹蜂螳臂，算从今、都合平吞。一片旌旗闲暇，梦魂常绕门。
马钰	满庭芳	看清静经，因作是词，赠徐司判	孤眠独处，不迷外境。常常留心内认。悟彻男清女浊，男动女静。即非世间男女，是无中、些儿结正。谁信道，却元来便是，自家性命。捉住这般妙趣，便澄心遣欲，绝乎视听。杳杳冥冥恍恍，忽忽相应。其中有精有物，觉男儿、自然怀孕。常清静，产胎仙，出现有准。
马需庵	太常引	寄保下郝遂初	人生能得几相逢。漫中夜，忆元龙。白发调儿童。问百巧、谁教百穷。几时携手，浮香亭上，一醉发春红。天地醉乡中。放长袖、婆娑晚风。
李晏	鹧鸪天		苒苒萋萋雨后村。芳尘不到五侯门。曾随晓泪撩诗思，又向春风入烧痕。春去后，忆王孙。啼红南浦记芳温。夕阳楼外连天远，乞与骚人怨楚。
卢挚	菩萨蛮	寄江西米理问信父 天下同文	市桥烟柳春如画。小楼明月吴山下。把酒听君歌。可人良夜何。旧游新梦断。月落西江远。江上数峰青。寄声徐孺亭。
许有孚	太常引		绿衣持节拥亭亭。玉立万娉娉。一见寸心倾。任诗画、无声有声。新篁摇葆，苍梧张盖，山色入帘青。云淡午风轻。看树影、西窗又横。
尹志平	巫山一段云	赠龙虎夫人	北海功还未，赤城行已周。一身清静永忘忧。何处得闲愁。四十天当不惑。事事谙来明白。乐知知命保安和。真理本无多。
刘处玄	蓦山溪		七旬相近，正好忘尘世。世梦几时休，道德修、胜争薄利。恩山爱海，火院镇烧身，闻身健，觅清凉，一任迷人毁。闲看三教，造化明周易。达理妙通天，四相泯、无忧无喜。洞天高卧，自在炼真丹，他年去，上青霄，始现无为异。
许有壬	如梦令		岁暮天寒时节。满意相看冰雪。不遣野人归，谁慰此君清绝。清绝。清绝。添上一方明月。
曹伯启	鹊桥仙		牛毛胥役，蝇头文字。终日疲神役志。何人顶坐垂钩，应笑我、徒能鄙事。起家寒士，从师夫子。不识苍头阍寺。夜郎旋辔又平城，只把做。
马钰	迎春乐	赠刘先生	斗杓运转初临阵。自然阳气腾腾。那堪青鸟传消信。土牛击，知时分。日行西陆金光莹。黄芽瑞草灵芝润。赏玩九还丹，开琼宴，宜齐整。
白朴	沁园春	保宁佛殿即凤凰台，太白留题在焉。	刻御书王荆公赠僧诗云，纷纷扰扰十年间，世事何常不强颜，亦欲心如秋水静，应须身似岭云间。意者当时南北扰攘，国家荡析，磨盾鞍马间，有经营之志，百未一遂，此诗若有深契于心者以自况。予暇日来游，因演太白荆公诗意，亦犹稼轩水龙吟用李延年淳于髡语也。我望山形，虎踞龙盘，壮哉建康。忆黄旗紫盖，中兴东晋，雕兰玉砌，下逮南唐。步步金莲，朝朝琼树，宫殿吴时花草香。今何日，尚寺留萧姓，人做梅妆。长江。不管兴亡。谩流尽、英雄泪万行。问乌衣旧宅，谁家作主，白头老子，今日还乡。吊古愁浓，题诗人去，寂寞高楼无凤凰。斜阳外，正渔舟唱晚，一片鸣榔。
李道纯	水调歌头	言性	三元秘秋水，都不属思量。收来毫末，放开在地不能藏。过去未来见在，只是星儿消息，体物显然彰。本自无形象，随处见青黄。性源清，心地静，发天光。木人半夜，倒骑铁马过银潢。正是露寒烟冷，那更风清月白，乘兴水云乡。识破梦中梦，稽首礼虚皇。
马钰	解佩令		摧强挫锐，常搜己过。处真常、毋劳打坐。每向人前，须做小、无心做大。坎离中、虎眠龙卧。不憎不爱，无人无我。又何愁、非灾横祸。自在逍遥，与云朋、霞友唱和。占清闲，自家几个。
尹志平	瑞鹧鸪	与延真观小买师	道人起念不寻常。宿业牵缠惹祸殃。朴实修真方得久，浮虚学道岂能长。旋生旋灭心难定，不动不摇意易防。早悟知常功累足，恁时许尔志坚。
许有孚	摸鱼子		买陂塘旋栽杨柳，英雄颇识时务。老臣正欲彰君赐，未办万间风雨。安石渚。可无事争墩，吾自安吾屿。从人浪语，且雪后观山，灯前飞盖，不动剡溪趣。西湖梦，却要扁舟来许。何时命驾如吕。对梅浑是苏堤上，追和逋仙佳句。茶当醑。有佳客相过，刻烛论诗谱。因评近古。自昼锦归来，观鱼轩后，谁更问园圃。
王哲	捣练子		用刀圭。剖昏迷。合和一处怎生携。哩，哩。人头落，现虹霓。白莲花朵出青莲。哩，哩。
张中孚	蓦山溪	中州乐府	山河百二，自古关中好。壮岁喜功名，拥征鞍、雕裘绣帽。时移事改，萍梗落江湖，听楚语，厌蛮歌，往事知多少。苍颜白发，故里欣重到。老马省曾行，也频嘶、冷烟残照。终南山色，不改旧时青，长安道，一回来，须信一回老。
王哲	满庭芳	文登张公邵公要起玉花社	王哲身留，玉花社举，此因都为张侯。迤而邵氏，庵舍不能修。后悔人人猛悟，兔儿起、抛甚。还知否，断弦无续，覆水定难收。休休。各处分，我虽眷恋，诚没回头。愿诸公心内，念忆同流。别意离?已动，金莲子、光满西州。当归去，文胜景，不复再重游。
詹仲举	沁园春	郁逢庆书画题跋卷九注云，叔袒留耕	儿汝来前，吾与汝言，汝知否乎。自吾家种植，诗书之外，略无一毫，薏苡明珠。，齑盐旦暮，三世儒冠出此涂。长安道，汝父兄叔们，几度齐驱。如今侧足横舒。看一领青衫似摘须。这衫儿着了，要须徐称，莫教黄嘴，暗里揶揄。剌史家声，拾遗直节，要你心情似得渠。心期处，似献之忠孝，更着工夫。
元好问	玉楼春		流光不受长绳系。乐事且须论早计。丹成鸡犬亦登仙，运去英雄空掩涕。花留酒笑宁无意。酒藉花香尤有味。由来夷跖不多争，唤向花间同一醉。秋风茅屋浮云。汗漫招来嵇与阮。尽从鹤背更腰金，独恨骑曹余手板。酒中最好藏疏懒。深注红螺容细卷。世间只没闲人，举步有闲渠自。
王哲	南乡子	风琴	妙手喜新成。十六条弦别有名。挂在宫中云外路，风迎。便许能招自己声。不入俗人聆。占得仙音讲道经。唯我傍边全善听。叮咛。携尔蓬莱。
同恕	临江仙	寿宝长卿 以上四库珍本榘  集卷	我友西溪上老耽，书未省华颠。春工酿一家天。花栏红日染，柳岸绿风牵。有子有孙兰映玉，可人不坠青毡。吟诗酌酒过年年。幅巾藜杖子，真个隐神仙。
许有壬	摸鱼子		买陂塘旋载杨柳，归农未免多务。一庭四序饶风景，且说夜来春雨。香湿渚。爱新树依稀，敷影连三屿。黄鹂不语。怕曲几团蒲，坐忘方定，惊破静中趣。功名事，却笑平生自许。谁调阳律阴吕。而今且向东君问，旧句岂如新句。开腊醑。要醉唤石湖，重缉寒梅谱。荣枯自古。趁九十韶华，六旬余力，终日醉吾圃。
王吉昌	风入松		炼神入道混融成。表真净真清。造化阳魂离体变，恣纵横、触处蓬瀛。野鹤孤云无碍，观自在，任飞行。死生宠辱不须惊。得久视长生。欣见主人真头面，露堂堂、妙体峥嵘。了了圆空一着，形无像，道为名。
郭珏	长相思		长相思，相思者谁？自从送上马，夜夜愁空帏。晓窥玉镜双蛾眉，怨君却是怜君时。湖水浸秋藕花白，伤心落日鸳鸯飞。为君种取女萝草，寒藤长过青松枝。为君护取珊瑚枕，啼痕灭尽生网丝。人生有情甘白首，何乃不得长相随？潇潇风雨，喔喔鸣鸡，相思者谁？梦寐见之。
宋＊	绿头鸭	送张仲容过维扬，复之钱结婚，正月	缓摇鞭。销魂桥上留连。恰春波、鸭头新绿，仓皇便买吴船。就华堂、溶溶寿酒，作绣陌、草草离筵。倾盖论交，分袂怨别，春风秋月仅经年。都门道、纷纷轻薄，余子正堪怜。夫君妙，心期湖海，意气云天。便明朝、拂衣径去，天涯幽恨无边。暮维舟、沙鸥雪，春市酒，淮柳垂烟。绿水迢迢，青山隐隐，浙江云拥洞房仙。对西湖、烟浓雨澹，少小占芳妍。归来好，扶摇九万，水击三千。
张翥	声声慢	九日泛湖游寿乐园赏菊，时海棠花开	西风坠绿。唤起春娇，嫣然困倚修竹。落帽人来，花艳乍惊郎目。相思尚带旧恨，甚凄凉、未妆束。吟鬓底，伴寒香一朵，并簪黄菊。却待金盘华屋。园林静、多情怎禁幽独。蛱蝶应愁，明日落红难触。那堪雁霜渐重，怕黄昏、欲睡未足。翠袖冷，且莫辞、花下秉烛。
王庭筠	凤栖梧		衰柳疏疏苔满地。十二阑干，故国三千里。南去北来人老矣。短亭依旧残阳里。紫蟹黄柑真解事。似倩西风，劝我归欤未。王粲登临寥落际。雁飞不断天连水。
元好问	虞美人		一杯薄酒休辞醉。愿一千二百岁。白云长伴此身闲，桂月苹风，分取壶天。鹊炉香黄金尾。庭院生秋意。倒倾银汉作流霞。胜看蟠桃，碧。
马钰	西江月	赠清净散人	一则降心灭意。二当绝虑忘机。三须戒说是和非。四莫尘情暂起。五便完全神气。六持无作无为。七教功行两无亏。八得超凡出世。
赵功可	声声慢		情痴倦极，天阔归迟，吟魂无力随风。月落墙阴，一屏睡睫濛濛。邯郸平生难记，记花前、犹醉金锺。留连处，忽一声山外，吹度晴钟。觉来重重追忆，似游尘飞去，那拾遗踪。寄谢芳卿，向来曾主芙蓉。人间兴亡万感，看千年、与梦皆空。披衣起，倚阑干、人在笑中。
谢应芳	满庭芳	夏五雨窗言怀	十里横山，一湾流水，东洲蕞尔孤村。称来田舍，山水对衡门。老我无能为矣，犁锄事、付与儿孙。湖田上，黄梅雨足，蛙鼓声喧。亲朋三四老，须眉雪白，言笑春温。每携手相过，清事闲论。坐挹山光水色，茅柴酒、倾倒夸尊。章台路，马蹄尘土，不到紫苔痕。
马钰	折丹桂	继重阳韵	养家想著心先凛。何必重重审。残躯已过下坡年，不灰心，更候甚。家缘下安然寝。饥渴求餐饮。天机秘诀暗传来，外琢磨，直要恁。
邵亨贞	点绛唇		荒草寒烟，几年不到新安路。旧时行处。流水迷官渡。万里风埃，掇送流年度。伤迟暮。东驰西骛。俯仰成今古。
张雨	百字令	寿玄览真人，次黄一峰韵	橙黄橘绿，占一年好景，人间真乐。玉尘金鳌相对峙，如我视今犹昨。珍重留侯，招邀黄石，俱赴蟠桃约。一卮仙酒，得陪三老斟酌。总道独绾银章，重披宫锦，有自家天爵。八明年身更健，胸次遥天恢廓。春小花繁，溪清月皎，都付延年药。洞霄仙侣，更添一个仙鹤。
元好问	蝶恋花		最是一年秋好处。橘绿橙黄，半带金茎露。翠幕珠帘开紫府。五云深处台星聚。昨夜玉皇传诏语。闻道君家，勋业高前古。赐与金丹并玉醑。
宋＊	人月圆	诚夫兄生子，名京华儿	神州佳丽明光锦，生出玉麒麟。四筵都爱，西山眉翠，太液瞳神。他年应是，斗鸡走马，紫陌红尘。这回休更，燕秦树栗，江浦垂纶。
马钰	满庭芳	赠曹八先生	妙玄易解，心意难善。穷究如何长便。牢捉牢擒，争奈马猿跳健。十二时中返倒，斗唆人、生情起念。当发愿，便至死来来，与他征战。饶你十分颠傻，却怎禁，坚志专专锻炼。达悟知空，自是内观不见。才方生育天地，药炉中、日月运转。常清静，圣功生，神明出现。
谭处端	满庭芳		欺味成家，悭贪积富，静言独坐思量。养他数口，罪孽自家当。催促光阴似箭，才青鬓、容改衰苍。百年里，谁人尽数，兀兀谩罗张。身强。闻早悟，知愆悔过，速改行藏。向闲中细细，增福消殃。更有高明大志，抛缰锁、物外飘?修行好，游山玩水，日用心香。
赵孟＊	浪淘沙	孟俯字子昂，湖州（今浙江省吴与县	）入元，拜翰林学士承旨。至治二年（一三二二）卒，年六十九，封魏国公，谥文敏。有松雪齐文集。今古几齐州。华屋山丘。杖藜徐步立芳洲。无主桃花开又落，空使人愁。波上往来舟。万事悠悠。春风曾见昔人游。只有石桥桥下水，依旧东。
王哲	苏幕遮	劝世	叹人身，如草露。却被晨晖，?转还归土。百载光阴难得住。只恋尘寰，甘受辛中苦。告诸公听我语。跳出凡笼，好觅长生路。早早回头仍返顾。七宝山头，作个云霞侣。
胡祗＊	南乡子	宿武安李仲威家因营葬事	梦破五更头。万虑关心不可收。忧世忧身无限事，多忧。自笑元龙百尺楼。寒叶雨声稠。百蛰无声已暮秋。一岁又从流水去，悠悠。明日田家。
邵亨贞	蝶恋花		燕子楼边春意早。楼上红妆，何似当时好。一自画眉人去了。梦魂暗逐天涯。蹋蹋马江路杳。数尽归期，屈指东风老。惆怅一春欢事少。
张翥	最高楼	为山村仇先生寿	方寸地，七十四年春。世事几浮云。躬行斋内蒲团稳，耆英社里酒杯频。日追游，时啸咏，任天真。喜女嫁男婚今已毕。便束帛安车那肯出。无一事，挂闲身。西湖鸥鹭长为侣，北山猿鹤莫移文。愿年年，汤饼会，
马钰	满庭芳	遇姜四翁所惠团袄	一纪环墙，数年赤脚，捱他寒冷如囚。超然一志，决要行功周。感得神仙下界，向身中、布气如流。无凝滞，冲和上下，相应好因由。关西牒发我，远来东土，恣意贪求。做天来大错，敢受绵裘。结里身如囤，招谴责、厥疾难瘳。还团袄，潇潇洒洒，褴褛显真修。
姚燧	南乡子	游洪山寺	良月大洪山。枫叶青青柏叶殷。一树桃花修竹里，天悭。连见春风一岁闲。争挽插云鬟。日暮金鞍未拟还。偏与歌姝相照，朱颜。应笑诗人两。
邵亨贞	感皇恩	忆梅	客里访南枝，几番愁恼。石径苍苔倩谁埽。江畔人家，篱外一枝开早。雪中回首处，春犹好。如此清香，寒应饱。醉帽斜簪任欹倒。而今相见，那似向时怀抱。旧游长入梦，孤山道。
姬翼	苏幕遮	以上双照楼景元延佑本知常先生云山	少追陪，稀赴会。本分随缘，一任人憎爱。勘破前程生死大。自究元初，昼夜休交昧。不妆高，不捏怪。卓尔身心，动止俱无碍。赢得逍遥长自在。行满功成，定是超三界。
白朴	满江红	用前韵留别巴陵诸公，时至元十四年	行遍江南，算只有、青山留客。亲友间、中年哀乐，几回离别。棋罢不知人换世，兵余犹见川留血。叹昔时、歌舞岳阳楼，繁华歇。寒日短，愁云结。幽故垒，空残月。听阁阎谈笑，果谁雄杰。破枕才移孤馆雨，扁舟又泛长江雪。要烟花、三月到扬州，逢人说。
元好问	太常引	为东原范尊师寿。范新得曹夫人，所	衣冠人物渺翩翩。天地一仙。来自范公泉。管家在、三山洞天。一簪华发，一篇秋水，得意已忘言。图画看他年。与松上、幽人泣传。
马钰	西江月	赠明月散人	一道经花玉线。二轮日月烹煎。三车搬运入丹田。四海云游走遍。五色霞光出现。六情变作青莲。七真攒聚性圆圆。八臂金刚伏善。
马钰	满庭芳	寄零口孙可道	幻躯模样，走骨行丘。算来骋甚风流。父母生你之处，杀你因由。奉劝疾些识破。恋儿孙、有甚程头。早回首，把家缘撇下，物外真修。一个无为清静，是仙家秘诀，大道机谋。凭此行持，何必身外搜求。自然汞铅易结，九还丹、数日全周。神光灿，乘羽轮飚驾，直入瀛洲。
高道宽	苏幕遮		闭玄关，通三昧。采药仙翁，收得真消息。柳岸芦花添青翠。满地白云，只许人不会。但拈来，偏如意。本分家风，分付真心地。一颗神珠明丽丽。照破尘沙，相遇人授记。
元好问	瑞鹤仙		薰风弦上奏。正蛙鸣池沼，莺吟槐柳。龙涎喷金兽。一番疏雨、梅黄时候。神仙旧友。爱五亭、山明水秀。向时庆旦，高明富贵，殆由天授。知否风流儒雅，利达丛中，似公稀有。芝兰挺秀。看早晚，定成就。况雪儿佳丽，歌清舞妙，管取天长地久。愿年年预借菖蒲，劝君寿酒。
王吉昌	醉桃源	贪狼巨门	杓枢贪巨秉天真。玄皇附耳亲。扶持五蕴已通神。都收万劫尘。寂然定，体清新。温存一性纯。冥冥物外傲长春。逍遥月作邻。
沈禧	风入松	赠鹤巢练师	葺茅编苇结行窝。四壁蔓烟萝。风棂月牖通幽爽，斗来宽、地促无多。高接上清真境，雄吞万象森罗。道人星夜起玄科。飞佩振鸣珂。剑光灼烁冲牛斗，斩妖精、降伏邪魔。赤壁坡仙复起，华亭丁令重过。
谢应芳	沁园春	寄询讲主	每忆岩房，端石玄云，宣毫紫霜。想笔端风雨，不时萧飒，胸中渊海，无底潢洋。枫落寒江，草生春梦，欲说天机话甚长。知音者，有真能入室，好与连床。梅花窗下茶觞。小团月、烹来宝乳香。览吴淞夜月，珠江莹洁，昆山，液淋浪。不出门庭，那知世态，金玉家家要满堂。长安市，似遗腥蝇聚，采。
邵亨贞	一落索		缕缕鹅黄拂晓。弄烟轻袅。宜春花外万丝金，记朝罢、早。学舞楚腰犹小。不禁寒悄。近来张绪减风流，又恐被、蛾眉恼。
尹志平	一剪梅	述怀赠柳先生	一点灵明本寂然。随通随感，应赴诸缘。头头认得这些儿，动也方圆。静也方圆。日用无私不着边。清虚消息，此法堪传。指人顿悟入无为，行也忘言。坐也忘言。
元好问	鹧鸪天		百啭娇莺出画笼。一双蝴蝶?芳丛。葱茏花透纤纤月，暗澹香摇细细风。情不尽，梦还空。欢缘心事泪痕中。长安西望肠堪断，雾阁云窗又几。
姬翼	酹江月		梦中骇鹿，戏浮生得失、悲欢离合。见解分明犹是梦，转转昏沉难觉。鸡口人情，羊肠世路，各自争头角。挥鞭举棹，一般行脚。有日猛省心灰，尘樊识破，方信从前错。林下山间安稳地，云水无情相约。自在时光，逍遥日月，脱尽拘束缚。槐南枝上，冷看黄蚁行乐。
刘敏中	沁园春	寿张绣江参政	长日之英，为国生贤，魁然此公。看功名一出，江湖气量，才华谁有，星斗心胸。霖雨监梅，随宜适用，已见时和岁又丰。余无事，但门庭清雅，车骑雍容。秋香笑指篱东。道拟共他年伴赤松。要河车挽水，双瞳似月，丹砂伏火，两颊还童。雪落花开，东阡北陌，折简来呼白发翁。高情在，是绣江绿野，黄阁清风。
侯善渊	洞天春		道要仙机，顿悟方知，物物尽捐。见本来一性，冲开昊境，朗如秋月，清似寒泉。湛湛澄澄，纤尘不染，出入龙乡紫府天。归元处，应无极太始，浩劫之先。混元一气绵绵。任暑往寒来，无变迁。似太虚、微密无瑕疵，任三灾劫坏，依旧安然。是故空中，无生灭自，亘古常存不记年。真常道，是玄元圣祖，万代留传。
蒲道源	西江月	九日南城郊行	堤柳风前影瘦，池荷雨后香残。高秋物色已阑珊。落日孤烟微暗。平野大家徐步，此身赢得长闲。路逢俗子笑相看。道我为欢冷淡。
王恽	木兰花慢	为张詹事寿	爱承华詹尹，尽明略，更雄襟。甚潇洒清吟，半生梦寐，铜辇秋衾。莫论量，归计早，恐未容、亭扁遂初心。共道东山丝竹，风云两袖商霖。春坊桃李清阴。气干郁千寻。看他日明堂，圆杈偃植，栋宇雄沉。家近上林春早，觉桂香、浮酒动华簪。满酌一杯为寿、鲁连不用千金。
张翥	齐天乐	夜宴杨元诚山楼，送陈子敬之三山，	阑干十二东风外，春藏画楼鸳琐。蜡炬光浓，氍毹坐软，宝鼎旋培沉火。玻璃大。但有酒须倾，有歌须和。剧饮淋浪，万金良夜虚过。中年情绪易恶，风流青镜里，销减些个。闽雨程赊，吴云驿远，别恨料应如我。先弃醉卧任杨柳烟销，海棠月堕。明日江头，倩谁留画舸。
宋德方	雨霖铃	同前案此首未注名，但其前一首则注	金莲七朵。自甘河等闲参破。丘刘谭马，孙王郝太古，许来同坐。两个披毡真侣，更漏泄、祖师因果。绽玉蕊、万朵齐芳，香满人间瑞烟锁。天元甲子休空过。正群仙出世交相贺。全真户牖深奥，端的处、要忘人我。枝派后分十九，住丹台、姓字名播。功与行，但欠丝毫，上界未容我。真禅赞，而此首亦咏七真之词，因疑此首亦宋披云作。
张可久	木兰花慢	（原无调名兹据律补）重过吴门	又三高祠下，依古柳，缆轻舟。渺飞过垂虹，相迎画，劳动沙鸥。凝眸。绿阴多、小红帘、犹是酒家楼万古清风范蠡，一轮明月苏州。休休。不似少年游。两鬓已经秋。记乌鹊新桥，黄鹂旧市，白虎荒邱。风流。美人何在，但离离、草色辨长州。莫上姑苏台上，夕阳无限诗愁。
王吉昌	双双燕		循环日月，春秋变荣枯，几多相缀。唐朝汉阙，楚苑秦宫兴替。爱海沦流何定，尽荡荡、无生淹滞。惊回浩劫尘情，返照推穷根蒂。明慧。通三抱一。真心运乾坤，坎离相济。氤氲结括，紫蕴素华藩卫。珠孕玄冥焕赫。显魄炼、云英蝉蜕。出入杳冥。无碍混通三际。
宋＊	南乡子	至元六年九月十四日，李重山宪副寿	风宪至山南，遂大宴合乐。重山号梅庭主人，所居官舍，即旧水犀亭，久桂宇散秋香。咫尺梅庭十月阳。红叶黄花风致好，华堂。不比寻常进寿觞。褒诏烂龙光。百丈苍官丈霜。信是天恩宽似海，徜徉。就趁笙歌。
谭处端	酹江月	咏竹	爱君嘉秀，对云庵亲植，琅?丛簇。结翠筠梢津润腻，叶叶竿竿柔绿。渐胤儿孙，还生过母，根出蟠蛟曲。潇潇风夜，月明光透筛玉。雅称野客幽怀，闲窗相伴，自有清风足。终不凋零材异众，岂似寻常花木。傲雪欺霜，虚心直节，妙理皆非俗。天然孤淡，日增物外清福。
马钰	桃源忆故人	得遇	马风曩日肥家子。缘甚黜妻屏子。便做飘蓬贫子。因遇重阳子。从斯道号丹阳子。尘事并无些子。悟彻男儿产子。决定成仙子。
谢应芳	风入松	梅花	岁寒心事旧相知。相别去年时。如今重观春风面，此年时、消瘦些儿。天上玉堂何在，人间金鼎频移。风尘不染素罗衣。脉脉倚柴扉。桃根桃叶争春媚，尽教他、浓抹胭脂。老我扬州何逊，陇头谁为题诗。
张可久	人月圆	山中书事 北曲聊乐府前集今	兴亡千古繁华梦，诗眼卷天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事，松花酿酒，春水煎茶。
谭处端	阮郎归		闲闲云水任东西。灵空一片随。昏昏默默往来飞。前程事已知。真大道，出尘机。般般种种离。重阳许我白牛儿。而今便是谁。
姬翼	酹江月		功名富贵，似无绳缚尽、英雄豪杰。古往今来同影戏，顷刻存亡兴灭。罗绮妻孥，画堂金玉，招感人窥窃。繁华妆点，大都多少时节。自造恶业重重，头皮改换，苦楚经多劫。争似抽身闻早省，时把狂心休歇。世网冲开，玄关拨转，自得真仙诀。功成归去，一轮江上明月。
谭处端	临江仙		得得全真真妙理，无为无作无修。自然清净行功周。祥云围绛阙，瑞气绕琼楼。心似闲云无挂碍，身同古渡横舟。真空空界可相酬。白牛眠露地，明月照山头。
钱霖	锁窗寒	题玉山草堂	书带生香，忘忧弄色，四窗虚悄。茅茨净覆，栋宇洗空文藻。卷珠帘，雨痕暮收，绮罗静隔红尘岛。对纸屏素榻，拂潭烟树，扫檐风条。深窈。西园晓。似日照炉峰，数声啼鸟。琼莲倚盖，晓水靓妆孤袅。浣花溪，尚余旧春，芳剩馥吟未了。望东林，小径斜通，梦约香山老。
刘敏中	摸鱼儿	复以摸鱼子赋神  见示，次韵答之	莫相疑、爱石如许，流形我亦随寓。神更有神在，照影几烦清滏。山下路。还记得、当时射虎人曾误。如今文府。但日永闲阶，香凝燕寝，云岫翳还吐。崔嵬起，欲作飞仙骞翥。依稀老眼如雾。品题好刻奇章字，嗟尔赏音难遇。如砥柱。应笑我心，更欲谁安住。茶余客去，相对静无言，悠然意会，一阵北窗雨。
俞和	满江红	口贞居开得月轩 辛丑销夏记卷四元俞	桃华，又一、元都春色。彷佛记、主家阴洞，不多尘迹。竹里棋枰憎鸟污，人间鹤语无人识。古风、迟暮却相逢，庞眉客。沟水涨，云弃斥。环堵隘，花狼籍。似石鱼湖小，酒船宽窄。庭下已生书带草，傍人错认扬雄宅。问青天、明月落谁家，无心得。
李真人	菩萨蛮		还丹节行将何作。师曾嘱咐留言约。莫近贵豪门。贵豪赚杀人。不须夸富有。富有难长久。隐循且悠悠。愿将天地俦。
邵亨贞	齐天乐	戊子清明，次曹云翁韵	深窗暮洒梨花雨，随风乱零如霰。寒食初过，连阴未解，黄昏酒阑人倦。春镫漫翦。怪浓润沾衣，浅寒迎面。芳事蹉跎，强将花谱自舒卷。天涯芳草渐满，蹋青晴路阻，阑槛凭遍。燕隔重门，舟迷晚渡，应是不胜清怨。欢游未展。纵不柰凄迷，懒寻消遣。只怕晴时，落红千万点。
宋＊	菩萨蛮	丹阳道中	西风落日丹阳道。竹冈松阪相环抱。何处最多情。练湖秋水明。驿城那惮远。佳句初开卷。寒雁任相呼。羁愁一点无。
姬翼	感皇恩		雀跃拊髀行，推门放杖。齿缺支离未偎傍。屠牛牧马，画个葫芦依样。涉程途圣智、生迷惘。不识不知，如何趣向。狂屈才言又还忘。百般呈似，种种施为俱妄。要承当的的、天真相。
邵亨贞	恋绣衾	初夏	柳花零乱愁满天。又江城、啼老杜鹃。小庭院、雨初过，歌声、惊起画眠。微风摇荡湘帘影，浪花斜、轻袅篆烟。问白、裁成未，翦金刀。
马钰	西江月		莫论离龙坎虑，休言赤髓黄芽。勿谈搬运紫河车。不说婴娇女姹。绝虑忘机最妙，澄神养浩尤佳。无为无作路无差。豁达灵根无价。
侯善渊	杨柳枝		岁飘蓬住远山。水云闲。须知千载厌人间。欲回还。换骨脱胎归旧路，返童颜。步虚升入古仙坛。泛云鸾。
尹志平	西江月		我爱西岩秀丽，仙园地发三阳。山形曲屈卧龙冈。只此人间天上。云舍茅庵掩映，仙花异果馨香。市朝客到见清凉。举手应须瞻仰。
刘仲尹	浣溪沙		绣馆人人倦踏青。粉垣深处簸钱声。卖花门外绿阴轻。帘幕风柔飞燕燕，池塘花暖语莺莺。有谁知道一春情。
山主	临江仙		幻化有人权积聚，缘生性本元无。飘飘身似画檐蛛。悬丝一命，万巧到头虚。妄执情云迷觉路，兴衰往复还殊。风灯石火电光郐。谩劳狂计，
卢挚	蝶恋花	登封马叟飞卿寿席即事赋词为马卿祝	种竹山分浇稻水。箕颖田园，菘少屏风里。玉树芝兰谁可比。堂前索甚裁桃李。薄劣莺儿来报喜。似说朝来，麦秀茧眠起。快唤巢由同一醉。
姬翼	酹江月		初机学道，道无形着脚、如何踪迹。只在灵源方寸地，体正元初端的。激浊扬清，明真削伪，扫荡诸邪僻。迷云消散，密通方外虚实。主人堂上无为，环枢应运，不许纤尘及。径入无何真境界，明秀高峰玉立。瑞气冲融，祥光赫奕，忘尽尘樊质。逍遥游宴，寿同高厚无极。
赵孟＊	水龙吟	次韵程仪父荷花	凌波罗袜生尘，翠?孔盖凝朝露。仙风道骨，生香真色，人间谁妒。伫立无言，长疑遗世，飘然轻举。笑阳台梦里，朝朝暮暮，为云又还为雨。狼藉红衣脱尽，羡芳魂不埋黄土。涉江迳去，采菱拾翠，携俦啸侣。宝?空悬，明?偷解，相逢洛浦。正临风歌断，一双翡翠，背人飞去。
林辕	水调歌头		雷在地中复，山下出泉蒙。枢机合发，时惟君子为能通。初九潜龙勿用，上九亢龙有悔，溟滓萃黄宫。大畜有攸利，善继养元雄。剥鸿蒙，求鼎实。作参同。有孚盈缶，油然道济沛其丰。酬酢噬金遁，鲋瓮包承敝漏，退食总由公。纳约自户牖，其道永无穷。
梵琦	渔家傲		听说西方无量乐。且教影与形商略。收拾神情归淡泊。重磨削。觚圆更复为朴。世事休休还莫莫。谁论天爵并人爵。一念未生谁善恶。俄然觉。紫鳞掣断黄金索。
舒＊	江城子	歌者张氏，戴仲德仲本时以茶谒其家	戴郎昆仲太风流。翠娥愁。解貂裘。醉中摸索玉搔头。绣被香肌粉滑，云作帐，月为钩。茅庵权当小秦楼。意绸缪。话扬州。琼花骑鹤两悠悠。薄幸三生今老矣，无梦到，那温柔。
姬翼	临江仙		自笑口头闲伎俩，口头毕竟非真。早知拂却舌尖尘。三缄常默默，超出是非津。屏尽千魔并万难，闲中顿觉颐神。好风明月自相亲。多生缘习断，印证本来人。
虞集	法驾导引		盘石上，新画太丘翁。扶老一枝风满袖，凌霄千岁露垂松。不与世间。
王处一	行香子	劝修炼三首	识三田，通八脉。九转光明，一点无尘隔。放荡真慈通杳默。灵芽搬载青黄白。透昆宫，仙桂宅。迸出神珠，空外呈红赫。奉劝尘寰寄宿客。早早收心，了取真功德。
李俊明	感皇恩	杨成之生朝四月初三日	啼鸟怨春归，一声声切。荚初生两三叶。征鞍何处，撩乱杨花如雪。鹊声头上，喜来时节。香篆半消，寿波重酌。玉带金鱼坐中客。幕天席地，便是仙家日月。试从今後，数蟠桃结。
邵亨贞	齐天乐	乙未暮，钱素庵见和前韵，再歌以谢	柳花飞满春归路，隔江暮云摇影。草暗河桥，尘昏水驿，难觅仙翁丹井。年光渐暝。任老鬓霜雕，壮心灰冷。世故纷纭，寄书长拟问弘景。山林多少胜地，四时萧散处，谭笑能领。小舫寻诗，轻裘把钓，此意只今谁省。斜阳迥迥。算往梦难追，旷怀休骋。目断南湖，平芜千万顷。
张野	水龙吟	出郭	太行千里新晴，青山也喜归来好。一鞭秋色，半帆云影，去如飞鸟。桂玉情怀，尘埃面目，鬓华空老。道本无伎俩，颠鸾倒凤，时自把，平生笑。万里江湖浩渺。便安排雨蓑烟棹。闲时哦句，醉时歌曲，醒时垂钓。十载行，孤忠却念，君恩难报。倚篷窗时向，夕阳明处，认琼华岛。
张野	水龙吟	皇庆癸丑重九，登南高峰，寄柳汤佐	重阳何处登临，玉骢惯识南山路。秋空绝顶，西风两鬓，白云双屦。浙浦寒潮，苏堤画舸，吴宫烟树。不一尊琼露，数声金缕，将此景，成虚负。试觅旧题诗句。早斓斑雨苔无数。琼台宝瑟，不堪重记，泛觞流羽。笑捻黄花，闲寻红叶，故人何处。倚危阑北望，燕云霭，又征鸿暮。
王处一	满庭芳	赣榆县诸王庙黄?醮罢，赠众	海郡行缘，赣榆阐化，良因复显诸王。谨修黄?，特地召嘉祥。万里云收雾卷，微风息、灯烛荧煌。星坛上，步虚声举，月下正悠扬。频频施拜跪虔诚仰彻，列圣闻香。降无边恩惠，普救存亡。从此皆成快乐，离阴俯、升上天堂。开云宴，保生接寿，齐唱满庭芳。
王恽	酹江月	平阳府卒第，有来禽两株，以托根官	卿来培植顾护，始知重惜。今年清明前，花盛开，芳姿绰约，顿增容色。侯置酒高会，遂极欢赏。予因念草木之微，岂轻重显晦，亦有数存（存下原有为字，兹据宋宾王校本秋润乐府删），其间耶，乃以酹江月歌之。同饮者忽治中英甫，刘提举老哥，时至元甲戌春二月十有三日也遗台树老，独画阑、春事犹未消歇。好在来禽花盛发，满意清明时节。翠袖翻香，朱颜晕酒，绰约冰肌洁。几年空谷，等闲飘坠香雪。回首绮阁东风，使君情重，一顾倾城色。只恐花飞春减却，束约尊前欢伯。起舞山香，醉歌金缕，细按红牙拍。青鸾高兴，恍然归梦瑶阙。
王处一	蓦山溪	赠卑一翁	欲通微妙，听取些儿活。性定乃神留，一颗圆明运化。灵宫起火，深鼎玉泉流，喷紫焰，辊金丹，表里光明射。银河灌顶，满面天风洒。空外走蟾轮，摆弄周天八卦。双关撞过，真性达穹苍，忘世梦，出阴阳，自在。
凌云翰	苏武慢		有酒无肴，柰何良夜，客有鲈鱼相惠。如此山川，几何日月，三国竟成何事。目断风帆，江空岁晚，觅句漫思无已。怕多情、笑我华颠，甚矣吾衰久矣。客知夫、水与月乎，盈亏如彼，逝者有如斯水。舟放中流，听其所止，夜久江流声细。鹤为予来，客辞予去，予亦就眠篷底。忽羽衣、过我林皋，惊觉一番残醉。
许有壬	水调歌头	庚寅秋，即席次可行见寿韵	归欤正宜早，动也贵研几。夜深山月飞出，何地不扬辉。休说采山钓水，正尔切风批月，底用朵吾颐。万事一尊酒，身外复何为。笑年来，人与我，不相知。投林已分垂翅，犹劝九天飞。敢效归乡锦绣，且就盘铃傀儡，终日看儿嬉。但恐子掀举，谁与话襟期。
刘志渊	解佩令		心清养浩。星尘无扰。近林泉、轮蹄不到。活计萧闲，任盈门、苔藓围绕。有满院、落花风扫。鹤鸣露冷，猿啼月皎。日相陪、松花瑶草。受用无为，也不曾、身外寻讨。悟衣珠、目前蓬岛。
元好问	西江月		物外神仙风骨，人间富贵功名。眉长新有秀毫生。荡座酒光花影。清暑玉壶书永，少年金印身轻。他年旌节看归荣。笑傲五湖烟景。
李孝光	青玉案		儿童齐唱民安作，问底事、来何暮。酷似当年廉叔度。春风千里，，绿到棠阴处。玉壶清贮金茎露。翻向人间作霖雨。今日东瓯成乐土。清都虎豹，借恂无计，衮职须君补。
谢应芳	高阳台	题张德机荆南精舍图	阳羡溪山，辋川烟雨，隐然画里观诗。芳草王孙，别来几度春归。最怜屋壁藏蝌蚪，化劫灰、飞入昆池。好阶墀。书带青青，竹雪霏霏。相逢共约归期。待玄龟出洛，朱凤鸣岐。丘壑幽寻，正须重置荷衣。斩蛟射虎都休问，有白鸥、堪与忘机。近西枝。移我龟巢，邻尔渔矶。
王哲	满庭芳	刘公问贵贱	今世丰华，此生贫窘，算来总是前缘。荣枯好丑，无党亦无偏。只在灵明布种，唯招召、善恶相传。花开谢，开为福地，谢是祸心田。英贤。如速省，时臻命至，减势藏权。若能还使，尽却复如然。好把根源取正，休著染、也莫孜煎。推真妙，不论贵贱，便是大罗天。
朱＊颜	太常引	送乐清宗晦山长陈辅贤	青衫结发聚秋萤。三馆早蜚英。出为主宗盟。总祖述、吾家考亭。相逢台下，卧看秋雁，一笑暮潮平。驿路柳青青。问底事、春风世情。
元好问	浣溪沙	史院得告归西山	万顷风烟入酒壶。西山归去一狂夫。皇家结网未曾疏。情性本宜闲处著，文章自忖用时无。醉来聊为鼓咙胡。
许有壬	沁园春	次王仲武为寿韵	彼寿而康，雁自能鸣，樗还不材。且光华老境，春风秋月、消磨旧梦，暮省朝台。倚伏相寻，穷通素定，轩冕于人果傥来。神仙远、有桃花流水，便到天台。云林都是亲栽。幸登览犹能矍铄哉。但携琴载酒，时时游戏，逢山见竹，处处安排。谏议无功，催科无政，烂醉何妨卧客怀。承平日，看英才用世，多少台莱。
洪希文	如梦令	樱桃	四月朱樱乍熟，甘露一般清味。禽嘴夺将来，卸在赤牙盘里。何似。何似。清净麾尼珠子。
王哲	木兰花慢		论修行锻练，只元是这些儿。也勿取、翁婆姹女，婴子相随。休言木龙金虎，更何须、黑赤坎和离。奉报诸公入道，莫令形苦神疲。堪宜。正好搜寻时。坦荡准希夷。放落魄清闲，任云任水，真静真慈。灵然养成内宝，聚玄机、密妙不难知。开阐当中一点，莹然明照无为。
谭处端	望海潮		堪嗟浮世，谁能省悟，人人俗景迷遮。颜貌日衰，残由尚苦，贪求爱恋婴娃。欲海浪途赊。被二轮催促，易鬓霜华。忽尔无常，限到着甚理逃。争如悟速抛家。屏尘缘外绝，内固根芽。三千密要，阴功八百，真诚炼行无差。云水步烟霞。认三光真秀，凝结丹砂。异日功成，去也牛斗泛。
陆文圭	念奴娇		延年有术，餐古松根下，茯苓千岁。纵是延年如何益，命也道之将废。思古之人，词章节行，杲杲行当世。遗风流韵，渊然尚有余味。无奈先哲凋零，后生坦率，多以儒为戏。每笑唐人书不读，直把黄金买贵。山泽奇才，云林真隐，没齿何曾遇。人生如梦，江流日夜东去。
侯善渊	南柯子		瞬目迷千劫，扬眉隔万山。一真分瑞出双关。混入华元，到此有何难。质飞金翼，凝阳透玉环。惺然洗觉梦魂间。云去无心，物外独清闲。
刘敏中	玉楼春	雨中戏书	玉簪叶趁芭蕉大。低映阶墀高映座。雨来时节一般鸣，点点声声要磨和。芭蕉重被风吹破。狼藉玉簪看又过。萧骚长与两相宜，赖有竹君三五。
元好问	木兰花慢	送取新归隐山阳兼简玉川同社	澹西园暮景，对别酒，惜临分。爱被中台，挂冠神武，谁得如君。纷纷道途鞍马，甚当时、王也从军。处处惊乌夜月，年年落雁横汾。菟裘老计在耕耘。风出尘氛。记沁北丹东，松枯石润，菊秀兰薰。林泉竟轮先手，漫回头、惭愧玉山云。寄谢鸡豚社客，草堂未要移文。
姬翼	鹧鸪天		千匝迷绳不自由。区区分外苦追求。心中元本无烦恼，闹处先争要出头。增我相，替人愁。功名未了鬓先秋。莫防风激游丝断，撒手归空万事。
刘敏中	最高楼	既作此词，有怀张秀实公子幽居，复	幽居好，烟霭翠生漪。水绕更山围。锦帏四面花藏屋，绿云一望稻盈畦。问谁，君子者，美人兮。也不看李家堂里月。也不踏班生关外雪。寻寂寞，觅希夷。醉眠长被莺呼起，相看时有燕飞归。我怜君，君似我，
王旭	水龙吟	中秋和人韵	西风万卷堂空，卧听箫鼓谁家宴。多情惟有，碧霄明月，肯来相见。因记当年，南楼老子，座前宾满。把清谈当却，弹丝吹管。谁更问，霓裳按。梦里仙游惊断。怅天涯、故人难面。空留玉斧，修轮斫桂，又成衰晚。水调歌残，壮心都付，一声长叹。对清光不寐，呼儿取酒，不妨重暧。
倪瓒	忆秦娥		参差玉。笙砷暮起瑶台曲。瑶台曲。轻风香浸，夜凉肌粟。黄云巧缀飞霞绿。清吟未断秋霖续。秋霖续。恐辜花意，倒尊中。
谭处端	瑞鹧鸪		人人学道慕腥膻。嗜酒迷花罪孽缠。心慕腥膻伤物命，意生贪爱损根源。唯论药术矜能解，岂信金科秘妙玄。如悟本空休歇去，一齐放下学修。
胡祗＊	水调歌头	招友人饮	人处六函内，蚊睫一微尘。匆匆数十寒暑，驹隙等逡巡。礼乐衣冠缚束，文字功名汩没，辱宠万悲忻。雅意竟谁了，含恨入荒。笑缁黄，夸解脱，保天真。将心自游，溟屈蛰不生春。气化也应归尽，云影白衣苍狗，何处驻阳神。莫听三家语，来作醉乡民。
许有壬	蝶恋花		一片白云迷楚岫。风卷青秧，逦波纹皱。马上谁敲诗未就。回头不觉双山堠。渔父樵翁常邂逅。问我何求，无事空奔走。我固苍黄惭二叟。
尹志平	凤栖梧	先师昔日屡言，燕山天下最胜之地，	天下风光何处好。山海潜通，无比燕中道。四海云朋来往绕。先师默悟知还到。既入玄门须悟早。谁解修真，此事非草草。天意分明容起庙。
曹伯启	木兰花慢	寿郝仲明益都人	论寰中英气，人尽说，古青州。看东坼沧溟，西瞻泰岳，南控营丘。千古能称管晏，道而今、人物更风流。磊落曝书公子，从前从事公侯。勋名初不愿依刘。耿耿连良寿。听万里揄扬，一门冠盖，三世箕裘。屈指瓜期已还，愿平生、相遇尽卿俦。好记寿觞先举，莼鲈江上新秋。
赵孟＊	水龙吟	题箫史图 孙氏书钞	倚天百尺高台，雕帘画栋撑云表。夜静无尘，秋魂万里，月明如扫。谁凭栏干，玉箫声起，乘鸾人到。信情缘有自，何须更说，?娥空老。我将醉眼摩挲，是谁人丹青图巧。为惜秦姬，堪怜箫史，写成烦恼。万古风流，传芳至此，交人倾倒。问双星有会，一年一度，那知清晓。
刘秉忠	太常引	鲁仲连	当时六国怯强秦。使群策，日纷纷。谈笑却三军。算自古、谁如此君。一心忠义，满怀冰雪，功就便抽身。富贵若浮云，本是个、江湖散人。
马钰	西江月		运用无时不可，悟来有甚羞惭。前三三与后三三。欲漏天机未敢。顾我完全玉性，劝人省悟银蚕。好归物外访玄谈。认个不增不减。
长筌子	满庭芳		决烈修真，殷勤办道，万缘识破皆空。太虚鼎内，默默养和冲。一颗灵珠灿烂，光辉似、月射千峰。长春景，五云台上，芝草吐香风。这些微妙理，有缘端的，千里相逢。纤尘不染，清净是真功。日用头头不昧，超生灭、法界难笼。还能此，逍遥自在，处处是仙宫。
王哲	迎春乐	春日	兹晨瑞气阳和早。泥牛示古农曹。风充采杖轻轻考。谁似我、重耕道。赏宴怀中珍和宝。滋味广餐芝草。便许结金丹，复归去蓬莱岛。
山主	临江仙	以上六首邙山偈	悄悄郊园荒野静，唯闻狐叫鸱鸣。群花影内柳藏莺。山鸡山鹧，鸾舞见人惊。古代王侯并将相，空留碑铭标名。石羊斜望草青青。往来观看，
刘处玄	酹江月		厌居人世，似孤云飘逸，鹤升霄汉。自在无拘空外去，撒手直超彼岸。到处为家，琴书为伴，信笔闲吟叹。洞天高卧，任他人笑懒慢。夏近百尺森松，水帘响亮，飞入龙泉涧。渴饮霞浆仙会处，童稚唇歌舌诞。了轮回，完全性命，迷者应难赶。忘名绝利，一任人非人赞。
王国器	踏莎行	绣床凝思 复古诗集五	翠藻文鸳，交枝连理。金针停处浑如醉。杨花一点是春心，鹃声啼到人千里。唤醒离魂，犹疑梦里。此情恰似东流水。云窗雾阁没人知，绡痕。
王恽	水龙吟	舜泉在济南城中，自壬子年水去来不	泉流复出，其深可厉，回风潇潇，翠萍盈沼，邦人以为神来之兆。近陪宪使，展敬祠下，因索鄙作，谨继丞相双溪公怀古严韵，用纪其异窈然碧玉池方，绿波不见还凝。翠萍痕在，金支光淡，湘妃无语。瑶瑟声沉，画兰愁绝，几回如许。甚风烟依约，鱼龙黯惨，空回首，珠帘暮。一夕翠华临幸，也悲凉、故宫尘土。石根碧涨，天飘翻出，黑湾雷雨。思舜亭高，风漪吹散，满空秋暑。欲苍梧回叫，凤箫凄断，听躬耕处。
吴存	水龙吟	督军湖观竞渡	平湖暮色冥蒙，雷风唤起双龙舞。吸乾彭蠡，须叟作，一川烟雨。汉女霓旌，湘妃翠盖，冯夷鼍鼓。想祝融指挥，涛奔浪卷，来赴世间端午。此地番君旧境，问当年军容何许。垂杨断岸，几回想像，水犀潮弩。风景依然，英雄远矣，悠悠汉楚。笑邦人只记，饭筒缠彩，汨江怀古。
王吉昌	南乡子	水火交互既济	坎内一阳停。本性澄清照物形。真火炎炎功足显，叮咛。既济氤氲缉宝瓶。神用奋威灵。气证升沈聚戊癸。日耀飞腾烹药鼎，兰馨。造化功成。
刘敏中	卜算子	长白山中作	长白汝来前，问汝何年有。只自云间偃蹇高，不肯轻低首。我即是中庵，汝作中庵友。怪得朝来爽气多，浮动杯中酒。
王哲	解佩令	茶肆茶无绝品至真	茶无绝品，至真为上。相邀命、贵宾来往。盏热瓶煎，水沸时、云翻雪浪。轻轻吸、气清神爽。卢仝七碗，吃来豁畅。知滋味、赵州和尚。解佩新词，王害风、新成同唱。月明中、四人分朗。
高士谈	朝中措		琅琊山色最清雄。心赏待衰翁。路转峰回如画，新亭半湿青红。风流宾从，清闲岁月，且共从容。莫笑尊前老大，犹堪管领春风。
长筌子	贺圣朝		道人幽趣，萧闲风味，林下云烟。夜横琴高隐翠微间，看月印寒泉。逍遥吟唱，还乡宫调，雪曲无弦。这玄珠收得未朝元，作住世神仙。
王恽	喜迁莺	祁阳官舍，早春闻莺	五更残梦。听绿窗莺语，罗衾香拥。百啭多情，娇啼无泪，枕上一声时送。真成翠鬟双，当户玉琴初弄。欲谁共。趁风和求友，乔林烟蓊。春动。花气重。暗度垂杨，暖人酴洞。倦客芳。佳人幽思，愁满彩笺金凰。自怜比来心事，两翅果谁搏控。听指纵。望高城落日，黄尘飞。
袁士元	满庭芳	寿范竹友老乡长	淇澳风清，渭川月朗，此时天产耆英。苍苍标格，挺出白云层。最好坚心劲节，傲多少、桃李虚情。人都道，孙枝子叶，早已肖龙形。长春曾不老，襟怀一片，玉立冰清。喜七贤六逸，总是交朋。试听铿金戛玉，玉堂上压倒梅兄。君知否，平安信好，永耐岁寒盟。
王哲	渔家傲	一首李公求	圣老子元姓李。今正是遗风起。向他方求出离。明位。从坎暗清凉地。便施仁兼富义。还略叙闲中意。内无心真活计。分美。都水火须交济。
侯善渊	一剪梅		出俗轻枝翠嫩长。不比松筠，独耐风霜。岁寒心以表嘉祥。小蕾初生，压尽群芳。勿遣娉婷越粉墙。尽任桓伊，品弄何妨。天然姿秀坼黄。绝艳清奇，一剪梅香。
吴＊	渔父	以上二首见大观录卷十七	野色山光水接天。云烟缥缈思长川。收此景，老梅仙。万顷湘江笔底。
许有壬	蝶恋花	以变白方赠朱亮卿	闻道卿卿损。花落深闺，无限伤春恨。天上灵方吾不靳。为君细染三生鬓。镊白从今闲玉笋。坐看丰姿，潦倒还髫龀。洞里桃花应错认。
白朴	沁园春	吕道山左丞觐回，过金陵别业。至元	流水高山，独许钟期，最知伯牙。愧我投木李，酬琼玖，人惊玉树，肯倚蒹葭。风雨十年，江湖千里，望美人兮天一涯。重携手，似仲宣去国，江令还家。门前柳拂堤沙。便是系、天津泛斗槎。看金鞍闹簇，花边置酒，玉盂旋洗，竹里供茶。朱雀桥荒，乌衣巷古，莫笑斜阳野草花。寒食近，算人生行乐，少住为佳。
丘处机	瑶台月	自咏	平生懒堕。只赢得、无忧一枕高卧。蓬头垢面，不管形骸摧挫。任三光、日夜奔驰，放四大、林泉担荷。深溪畔，幽岩左。青山拥，白云锁。灾祸。雷轰电掣，无由近我。日午起行了还坐。把旧习般般打破。清闲处，唯有这些儿个。倦贪心、乐受贫穷，爱恣意、慵兴烟火。粮无贮，丹无货。萧然唱，洒然和。堪可。神仙未了，优游且过。
谭处端	踏莎行	赠＊州王四郎	贤兄来到，说公深浅。我闻听、忽生叹羡。一母三枝背长情，安忍心变。悔前非、改行方便。聪明首会，速来见面。与仁兄、和颜欢宴。稍有违情定风子，决成宛转。水去、更无厮见。
同恕	鹊桥仙		香飞玉屑，光凝粉蝶。不比精神莹彻。春风一树倚东栏，还称道、仙肌胜雪。凭谁与说，容吾捡折。老去情缘未歇。船一棹百分空，直吃到。
姬翼	齐天乐		自为形所累，寒饿交侵，赘疣何异。试究虚玄从初本，有一点圆明无际。尘缘漠漠，似千里晴空，幻生云医。仗此灵风，一时吹扫莫留滞。来之然，往焉适耳，从伊妆点，鼠肝虫臂。变化洪炉，存亡皆可，除外甚么堪畏。逢魔遇阻，驾神马轮，去留谁计。稳坐忘怀，始终凭此志。
长筌子	满庭芳		微妙家风，非空非色，卓然无去无来。超今越古，悟者免轮回。拈出长春圣境，琼花绽、铁树崔嵬。谁知觉，了翁夜半，震动九天雷。玄门真洒落，星楼月殿，愚昧难开。寥阳芝草，端的胜寒梅。方寸神机莫测，何消得、飞过蓬莱。玉霄闲客，未肯蹑苍苔。
魏初	木兰花慢	为冯副使寿	记春风门巷，骑竹马、舞青衫。笑我拙何堪，君才十倍，头角。读书故都乔木，更含香兰省并归骖。醉听滦河夜雨，清吟太液秋蝉。别来何物是新添。霜入鬓毛尖。正渭北江东，暮云春树，得共新。人生别离居半，但公余、有酒且醺酣。几日邻村桑柘，梦中烟雨江南。
王结	摸鱼儿	秋日旅怀	快秋风飒然来此，可能消尽残暑。辞巢燕子呢喃语，唤起满怀离苦。来又去。定笑我、两年京洛长羁旅。此时愁绪。更门掩苍苔，黄昏人静，闲听打窗雨。英雄事，谩说闻鸡起舞。幽怀感念今古。金张七叶貂蝉贵，寂寞子云谁数。痴绝处。又划地、欲操朱墨趋官府。瑶琴独抚。惟流水高山，遗音三叹，犹冀伤心遇。
张野	水龙吟	为王少傅寿	画堂佳气葱葱，玉梅迎腊香初度。人生可庆，官居极品，年登上寿。一代风流，三公仪范，四朝耆旧。算世间除却，东山谢傅，问谁是，调元手。眉宇阴功何厚。看富贵荣华长久。金章照眼，彩衣戏舞，桂枝联秀。尚父规模，武公勋业，亨衢尽有。愿年年剩把，普天霖雨，酿长生酒。
萨都剌	满江红	金陵怀古	六代豪华，春去也，更无消息。空怅望，山川形胜，已非畴昔。王谢堂前双燕子，乌衣巷口曾相识。听夜深寂寞打孤城，春潮急。思往事，愁如织；怀故国，空陈迹。但荒烟衰草，乱鸦斜日。玉树歌残秋落冷，胭脂井坏寒泣。到如今只有蒋山青，秦淮碧。
王恽	木兰花慢	再和何侍御前府韵，前章所谓变风	六合一家统，依日月，到重光。道太岱封书，云龙接踵，此意难忘。西园万花绣错，好枕中、蝶花似蒙庄。敛翅深栖金粉，贪芳更度银塘。一生白眼贵人旁。赢得姓名香。几戏影棚边，随人鼓笛，贺老当场。虽可笑，犹有用，似也胜、陈许怒争床。静想行藏有命。且休眼热王阳。
丘处机	齐天乐	忆法眷	自东离海上，元本三洲，四人同契。异域殊乡，同行并坐，终日相将游戏。谈玄论妙，究方外清虚，道家真味。唱和从容，一时法眷情何义。如今分显回然，苦志勤心，磨炼各逃倾逝。既昌飘零，难为会合，幽僻关山迢递。乾坤间隔，望落落犹如，晓星之势。再遇何年，驾云朝上帝。
元好问	鹧鸪天		酒兴浓於琥珀浓。争教相望水西东。人家寒食清明后，天气轻烟细雨中。花不尽，柳无穷。赏心难是此时同。阿连近日歌喉稳，唱得春窗烛影。
王哲	八声甘州		处清凉界，迥然间、别开一家风。得闲闲闲里，真甜美味，甘露应同。洗涤三焦六腑，五藏尽玲珑。流转无凝滞，颠倒皆通。白气充肠盈满，助起初本有，唯要深穷。待时时分朗，来往识西东。凭方知、惺惺容貌，这般形状出高穷。圆成显、放光明照，永住晴空。
邵亨贞	诉衷情	夜思	满城钟鼓夜初寒。人静掩重关。惊乌绕庭树，月已上阑干。微有兴，澹无欢。小盘桓。良宵如许，香冷金猊，梦绕青鸾。
马钰	瑞鹧鸪	住环堵	冬虽无火抱元阳。夏绝清泉饮玉浆。蜡烛不烧明性烛，沉香无用心香。三年赤脚三年愿，一志青霄一志长。守服山侗环堵内，无恩相报害风。
王恽	西江月	间步州南古堤	返照斜明双塔，乱山回远孤城。年来风物似升平。人说三王善政。世事正宜静待，田园好去躬耕。云闲归鸟有遗声。唤起投林高兴。
汪斌	酹江月	吴山怀古	登临遐眺，叹当年、一夜朔风狼藉。石塔镇南人共怒，怒气上轰霹雳。废苑荒凉，粉墙颓圮，万事空陈迹。阙庭何在，钟声敲断岑寂。闻道十里西湖，荷花香里，歌舞成悲戚。湖上有山山有恨，应恨旧京永隔。秦老和，贾生罔上，后世见之方策。兴亡回首，暮烟衰草凝碧。
张翥	太常引		素娥风韵自天真。似回首趁行云。眉黛任长颦。正宜看、啼妆未匀。扇犀轻按，袖罗低掩，一曲广陵春。飞尽画梁尘。曾数到、梨园几人。
王寂	菩萨蛮	回文题扇图	碧空寒露松枝滴。滴枝松露寒空碧。山远抱溪湾。湾溪抱远山。竹疏横岸曲。曲岸横疏竹。寒鹭宿平滩。滩平宿鹭寒。
欧阳玄	渔家傲		三月都城游赏竞。宫墙官柳青相映。十一门头车马迸。清明近。豪家寒具金盘。祭流连芳草径。归来风送梨花信。向晚轻寒添酒病。春烟暝。深深院落秋千迥。
白朴	满江红	重阳后二日王彦文并利用秦山甫相过	过了重阳，寒惨惨、秋阴连日。尚何事、满城风雨，漏天如泣。点染一林红叶暗，飘萧三径黄花湿。听敲门、忽有客三人，来相觅。时节好，夸橙橘。儿女喜，分梨栗。罄一樽聊慰，老怀岑寂。想像曾来神女赋，伤心似失文通笔。破残年、催酿酒如川，长鲸吸。
王哲	黄莺儿		平等平等，复过莱州，须行救拯。害风儿阐化匀均，化良归善肯。二仪三耀常为正。察人心、恰如秤。若不高更没於低，也神仙有应。
王哲	折丹桂	赠丹阳	气财酒色相调引。迷惑人争忍。因斯染患请郎中，思使言，你且尽。不须把脉休频诊。死病今番准。这回须去不推辞，复勾追，文贴紧。
梵琦	渔家傲		听说西方无量乐。娑婆自恨身飘泊。注想存心连晦朔。归皇觉。全台接引休忘约。架厦区区同燕雀。成桥渺渺随乌鹊。早晚无常来逼迫。难推却。西游快展摩霄翮。
张玉娘	浣溪沙	秋夜	玉影无尘雁影来。绕庭荒砌乱蛩哀。凉窥珠箔梦初回。压枕离愁飞不去，西风疑负菊花开。起看清秋月满台。
姬翼	传言玉女		觌面相逢，一顾眼中人识。会心冥处，遥山寸碧。洞天云影，磊落翠岩蟠石。芝莫好在，几经秋色。浅浅蓬瀛，谈笑间、沧海易。采真携手，共游天地一。人间尽恁，电转风翻尘物。玉峰高会，莫通消息。
王哲	金蕉叶		扑入尘凡世俗。这思牢、更兼爱狱。被玉金枷紧束。受无穷不足。百岁光阴迅速。更朝磨催促。早离了家缘孤宿。结神仙眷属。
侯善渊	减字木兰花		初心奉道。谨守精严光返照。元始扶真。真物相生恍惚中。凝空落落。明月清风相倚托。达彼无忧。回首烟霞物外游。
刘敏中	满庭芳	寿何聪山平章	经济才难，升平事了，喜公亲见唐虞。精神如画，风节凛云衢。回首岩岩钜望，更须问、山斗何如。还知否，三朝旧德，眷倚在吁俞。高情谁得似，诗中元亮，易里尧夫。便萧然忘却，玉带金鱼。此意君恩亦许，三二日一到中书。公无倦，长开寿域，四海一蓬壶。
许有孚	渔家傲		浓绿园林光莫葆。诗翁只爱窗前草。骤雨才过蛙又闹。亭馆好。日长人在蓬莱岛。风度新松声袅袅。酒酣却笑瀛洲小。柳外荷边休计较。皆可棹。采莲人和渔家傲。
马钰	瑞鹧鸪	居庵	闲人相访有何妨。唯恐闲人话短长。真乐真闲无议论，至微至妙绝商量。是非欲说气神散，名利谗言道德忘。不若澄心常默默，自然彼此得清。
李齐贤	巫山一段云	渔村落照	远岫留残照，微波映断霞。竹篱茅舍是渔家。一径傍林斜。绿岸双双鹭，青山点点鸦。时闻笑语隔芦花。白酒换鱼虾。
高道宽	西江月		妙本三元真火，收来锻炼成丹。药全二百四十元。颗颗圆明体现。丹里红霞缭绕，丁公食了飞仙。黄房睡觉总无言。方始婴儿才恋。
刘秉忠	秦楼月		斜阳暮。西风落叶关山路。关山路。归鸿巢燕，笑人来去。我歌一曲君听取。人生聚散如今古。如今古。湘江秋水，渭川春树。
许有孚	渔家傲	和	莫讶圭塘春缥缈。要知生意从冬杪。柳动长堤冰泮沼。庭院悄。旧巢又见来玄鸟。九十韶华容易老。镜中勋业惭频照。招饮便须忙罢钓。休醉了。东君要听渔家傲。
尹志平	巫山一段云	先天观作	涿鹿今朝到，尤往日休。坂泉冬夏水长流。今古几春秋。因此强兵战胜。直到而今无定。一生一杀做冤仇。早晚是程头。
王处一	满庭芳	述怀	苦海奔波，荆山劳役，欲救宝璧嘉祥。周而复始，瞥地悟真常。两凑玄关运度，升灵曜、飞出扶桑。回光看，璇玑万象，一一现明堂。人还穷此理，尘缘悉屏，世梦都忘。觉身心和畅，无限清凉。万化收归鼎内，红光迸、丹熟馨香。吞服了，还童返老，出自满庭芳。
姬翼	鹊桥仙		曲钩鱼闹。直钩无钩。今古分明知道。世情看假尽成真，总不识、先天至宝。孤光圆照。相忘同调。物物俱休逆料。本来一点上通天，向姑射。
许有壬	太常引	次王居仁为寿韵	进为卿相退为仙。叹今古少能全。抛却祖生鞭。且占取、烟霞洞天。遥峰罨画，清流漱玉，故里好山川。黄菊正鲜妍。便沽酒、休论几千。
谭处端	减字木兰花		逍遥自在。去去来来无挂碍。一片灵空。处处圆明无不通。无分内外。莹彻周沙含法界。遍照无私。明月高穹秋夜时。
谭处端	如梦令		日用涤除尘垢。擒缚马猿不走。展手向街前，守一不生贪构。贪构。贪构。怎得功成行就。
元好问	摊破浣溪沙	代赠仲经所亲	锦瑟花年燕子楼。楚云湘雨等闲休。留在贞元供奉曲，尽风流。约略睡痕妆镜晚，留连香韵琐窗秋。总道竹西歌吹好，去来休。
洪希文	桃源忆故人	砭顽	西风摇落梧桐井。气入韩堂凄冷。百炼江心铜镜。照尽孤鸾影。利锥早脱囊中颖。跃冶怎逃顽。独抱素心谁省。漏瓮劳修绠。
邵亨贞	角招	故园旧有老梅数树，自庚午至庚辰，十	年来惟起步月前村之欢。辛巳正月二十四日，曹云翁以红萼一权见予，风度绝韵，旧感横生，念之不置，因缀此阕为解，并以谢翁焉梦云杳。东风外，画阑倚遍寒峭。小梅春正好。漫忆故园，花满林沼。天荒地老。但暗惜、王孙芳草。鹤发仙翁洞里，为分得一枝来，便迎人索笑。窗晓。冷香窈霭，幽情雅淡，不减孤山道。旧愁浑欲埽。却明朝、新愁萦绕。何郎易恼。且约住、伤春怀抱。彩笔风流未少。更何日，玉箫吹，金尊倒。
谭处端	太常引	鸣鹤馀音卷之四	非僧非俗亦非仙。茅屋两三椽。白石与清泉。更谁问、桃源洞天。一炉宝篆，一瓯春雪，浇灌净三田。闲想谷神篇。不觉松枝月圆。
元好问	浣溪沙	外家种德堂	墙外桑麻雨露深。堂前桃李有新阴。高门因见古人心。三世读书无白屋，一经教子胜黄金。小雏先与唤琼林。
王丹桂	满庭芳	赠刘四郎	冷淡家风，清闲门户，有谁着意搜求。元初灵识，刚被火宅囚。贪恋时间恩爱，终不道、前有程头。常省悟，好学我辈，一割万缘休。优游。何可似，鹰离笼罩，鱼脱纶竿，信飘飘，浑如解缆孤舟。随分饥餐渴饮，饱来后、鼓腹歌讴。无萦绊，功成归去，高步访瀛洲。
金炯	踏莎行	题破窗风雨图和王筠庵韵 珊瑚木难卷	草带残编，荷衣断袂。破窗风雨深深闭。江南倦客正思家，灯花摇梦来乡里。翠竹檐前，碧蕉丛里。秋声斗合愁心碎。不教潘鬓总成霜，也应。
侯善渊	杨柳枝		宝性完容上下冲。内推穷。氤氲三色射瑶宫。焰飞空。洞济玉阳澄宝瑞，自和同。谷神翔翥混元中。玩仙风。
元好问	鹧鸪天		长恨箫声隔粉墙。争教移住五云乡。一溪春水关何事，流水桃花赚阮郎。风搅梦，月侵床。情缘消得海生桑。鸳鸯不锁黄金殿，雌蝶雄蜂枉断。
沈禧	踏莎行	香颊啼痕	朔雪砭肌，东风浃髓。不由中酒人憔悴。丁香暗结雨中愁，相思滴尽枝头泪。恨积巫山，情随湘水。斑斑点得残妆碎。待将濡墨染霜毫，缄情。
谢应芳	点绛唇		点检龟巢，素琴弦断余何有。夫妻白首。相敬如宾友。三四孙儿，五色斑斓袖。梅花酒。为翁称寿。罗拜爷娘后。
王哲	迎仙客		做修持，须搜索。真清真静真心获。这边青，那边白。一头乌色，上面殷红赫。共同居，琉璃宅。琼苞琼蕊琼花折。玉童歌，金童拍。皇天选中，山正是仙客。
李俊明	谒金门	戴梅	花谱内。莫作等闲看待。斗草吴王无可对。有他西子在。好在一枝竹外。影也教人堪爱。未免世间儿女态。折来头上戴。
陆文圭	沁园春	送李同知之官邺都	东西二都，史载循良，不五六人。记南阳有召，颍川有霸，并州如郭，河内如恂。直比朱弦，清伴古镜，吏自秋霜民自春。如公者，守廉平二字，近古名臣。棠阴手种方新。又五马翩翩邺水滨。想台高铜雀，尚留遗迹，堂深画锦，空锁凝尘。琴瑟从容，雅歌缓带，美政遥知达紫宸。期年后，看行宣召，班冠廷绅。
元好问	江城子		河堤烟树渺云沙。七香车。更天涯。万古千秋，幽恨入琵琶。想到都门南下望，金缕暗，玉钗斜。津桥春水浸红霞。上阳花。落谁家。独恨经年，培养牡丹芽。寒雁归时凭寄语，莫容易，损容华。
张翥	鹧鸪天	为朱氏小妓绣莲赋三首	半臂京绡稳称身。玉为颜面水为神。一痕头导分云绾，两点眉山入翠颦。丹杏小，碧桃新。雏莺恰啭上林春。平生惯是听歌耳，除却莲儿只一。
张翥	忆旧游	重到金陵	怅麟残废井，凤去荒台。烟树斜。再到登临处，渺秦淮自碧，目断云沙。后庭谩有遗曲，玉树已无花。向宛寺裁诗，江亭把酒，暗换年华。双双旧时燕，问巷陌归来，王谢谁家。自昔西州泪，等生存零落，何事兴嗟。庚郎似我憔悴，回首又天涯。但满耳西风，关河冷落暮笳。
王安礼	点绛唇		春睡腾腾，觉来鸳被堆香暖。起来慵懒。触目情何限。深院日斜，人静花阴转。柔肠断。凭高不见。芳草连天远。
王处一	蓦山溪	赠刘七翁	清心静坐，自是天加护。处处鬼神钦，复感仙贤救助。善星罗罩，黑部绝尸各，常快乐，永安闲，千载成遭遇。心香不断，丹恳重敷露。目下显嘉祥，贵子贤孙云聚。若还回首，别有好生涯，清养浩，静颐神，决得。
尹志平	瑞鹧鸪	过龙泉峪	西山一带好人烟。曲水环山若洞天。无是无非无宠辱，有花有果有林泉。家家奉道养闲客，户户钦坛礼大仙。如此勤心行吉善，太平快乐过丰。
王哲	苏幕遮		赠打车木无情，生有作。都被良工，妙手成躯壳。黑犊黄犍惟挽索。牵入红尘，难免轮回脚。静中忙，闲里做。怎得逍遥，自在真欢乐。直待白朱来跳跃。一朵莲花。万道霞光烁。
元好问	八声甘州	同张古人观许由冢，古人名潜，字	许君祠、层崖上峥嵘，幽林入清深。坐嵩丘少室，风烟浓澹，百态变晴阴。山下一溪流水，不受是非侵。寂寞悬瓢地，黄屋无心。木杪石冢，见人闲几度，夕鼎朝。问五兵谁作，音佐天地更生金。百年来、神州万里，望浮云、西北泪沾襟。青山好、一尊未尽，且共登临。
谢应芳	江城子	前作五月十二日寿万拙齐词，意有未	去年今日访庞公。也匆匆。去城中。回首青山，带雨汗颜同。茅屋破来风转急，愁杀我，浣花翁。今年一笑喜相逢。海榴红。照帘栊。休把闲愁，牵系废歌钟。请看灰飞千里草，金满坞，总成空。
王恽	酹江月	赋玉    薰炉赠数学刘文卿	客窗凉夕，问故家、何物能慰岑寂。都把龙涎三万斛，满贮宫池。玉立琼洲，雪翻花臆，梦绕春江碧。看云失水，淋漓元气犹湿。我昨拄杖敲门，主人情重，预报春消息。相对掀髯谈笑间，一缕飞盘泻露，约君。
凌云翰	苏武慢		醉里闲吟，兴来独往，山静悄无人语。两岸桃花，一溪春水，似忆仙源无路。花上莺啼，云间犬吠，偶到洞仙琳宇。便相留、闲话长生，嗟我委形非故。图画里、昔日天台，当年刘阮，此说荒唐无取。避世秦人，放舟渔子，却恐偶然相与。岭日将沉，林风忽动，吹落半帘红雨。待少焉、月出东方，拄个瘦藤归去。
王吉昌	减字木兰花	右初八日坤配乾阴阳通得六合	坤乾情睦。十二周天明二陆。八卦循环。驱率阴阳造化间。时当交泰。昧爽氤氲神气会。体炼纯阳。轻健冰姿散异香。
邵亨贞	虞美人	泖滨泛荷	南风十里平湖外。夜舞凌波队。米家书画满船头。更着小怜歌舞障清愁。乌纱不共人间暑。别有谈玄尘。近来懒作断肠声。只怕花能解语又多。
刘敏中	六州歌头	畅纯甫与姚牧庵吨城会饮，唱和乐	二篇，答纯甫江城会饮，东壁照奎星。肝胆露，乾坤秘，画披零。势分庭。笔下风雷发，何为尔，聊相慰，供一笑，悠悠者，总流萍。虎掷龙跳几遇，依然对、高垒深扃。睹殷盘科斗，不说换鹅经。老眼尘醒。认声形。中州月旦，千载后，犹洒客，有歆宁。人不见，搔首立，望余馨。海边亭。寂寞钟期远，高山曲，几人听。何必要，椿与菌，校年龄。万事元无定在，此心得到处仙灵。爱烂游南北，快马接飞?万里丹青。
谭处端	减字木兰花		尘心起处。隔了逍遥云水路。不起尘心。色相还空猿马擒。而今勘破。保守天真闲里过。欲识天真。白玉黄金铸就身。
王恽	点绛唇	雨宵即事	春雨空蒙，晚来点缀闲庭景。一床灯影。润入琴丝冷。清夜沉沉，谁慰孤怀耿。云生鼎。倚窗高咏。爱此春宵永。
王哲	蓦山溪		猿捉整，是修真格。各得其门，长闲，便归阳陌。年光景，悟此得清凉，兆有，中仙，下贫人忆。蒙书诲，日频搜索。意上来闻，边声，怎生掩间，前朦事，别是一家风，尸没，和松，敢溪山蓦。
白朴	水调歌头		北风下庭绿，客鬓入霜华。回首北望乡国，双泪落清笳。天地悠悠逆旅，岁月匆匆过客，吾也岂瓠瓜。四海有知己，何地不为家。五溪鱼，千里菜，九江茶。从他造物留住，办作老生涯。不愿酒中有圣，但愿心头无事，高枕卧烟霞。晚节忆吹帽，篱菊渐开花。
尹志平	西江月		山后重兴道院，燕南仍自干戈。道人功行累来多。免却非灾横祸。每日诵经报国，终朝念道降魔。福生祸灭养冲和。真静真清证果。
王哲	南乡子	重阳全真集卷之十二	百载镜中容。仰手为祥覆手凶。生死荣华今在目，休逢。疾速回心认祖宗。得得妙相从。灭尽三尸九个虫。一气浩然调养正，冲融。免击精蓝。
谢应芳	点绛唇	谢万仲理惠帛	彩翼双凫，寄来一幅天机锦。纯绵绝品。将意何勤恁。岁晚空山，不怕冰霜凛。西风紧。便添袍。被德吾无隐。
完颜亮	喜迁莺	赐大将军韩夷耶 以上三首见＊史卷八	旌麾初举。正力健，嘶风江渚。射虎将军，落雕都尉，绣帽锦袍翘楚。怒磔戟髯，争奋卷地，一声鼙鼓。笑谈顷，指长江齐楚，六师飞渡。此去。无自堕，金印如斗，独在功名取。断锁机谋，垂鞭方略，人事本无今古。试展卧龙韬韫，果见成功旦莫。问江左，想云霓望切，玄黄迎路。
马熙	渔家傲		八十邻翁头似葆。为言环翠埋芳草。不似圭塘风物闹。清昼好。来游往往逢郊岛。细浪粼粼风袅袅。柳丝柔直荷钱小。凫短鹤长无用较。舟可棹。扣舷重和渔家傲。
王寂	采桑子	用司马才叔韵	西风吹破扬州梦，歇雨收云。密约深论。罗带香囊取次分。冷烟衰草长亭路，消黯离魂。羞对芳尊。刚道啼痕是酒痕。
张翥	南乡子	驿夫夜唱孤雁，隔舫听之，令人凄然	野唱自凄凉。一曲孤鸿欲断肠。恰似竹枝哀怨处，潇湘。月冷云昏觅断行。离思楚天长。风闪青灯雨打窗。惊起小红楼上梦，悠扬。只在佳人。
李俊明	洞仙歌	汴梁与许道真郭伯诚刘光甫同赋	百年富贵，一觉邯郸梦。识破中流退应勇。纵生前身後，得个虚名，褒贬处、一字由他南董。故园归去好，还肯同归，大厦如今有梁栋。对青天咫尺，列宿森然，君莫怪，不见少微星动。且拂袖、林泉作诗人，尽明月清风，笑人嘲弄。
王国器	踏莎行	黛眉颦色 复古诗集五	淡扫春痕，轻笼芳靥。捧心不效吴宫怨。楚梅酸蹙翠尖纤，湘烟碧聚愁萋。绀羽寒凝，月钩金滟。莺吭咽处微偷敛。新翻舞态太娇娆，镜中。
李真人	望江南		分明道，不离黑铅中。领取五行寻药体，五行之内觅金公。法象在参。
王哲	山亭柳		能置田庄。买得浮桑。蓬莱路做清凉。渐渐成作用，昆仑上、别有嘉祥。每岛各开三户，殊名号、九般房。渐见初寂生祖，次通长聚见元阳。流转遇明堂。好看炎炎景，这毗邻、现出亮光。处此安居已定，住瀛洲。
张雨	瑶花慢	赋雪次仇山  韵	筛冰为雾，屑玉成尘，借阿姨风力。千岩竞秀，怎一夜、换作连城之璧。先生闭户，怪短日、寒催驹隙。想平沙鸿爪成行，似醉时书迹。未随埋没双尖，便淡扫蛾眉，与斗颜色。裁诗白战，背上、驮取灞桥吟客。捻鬓自笑，尽未让、诸峰头白。看洗出宫柳梢头，已借淡黄涂额。
尹志平	巫山一段云	道友坚留住冬圣地，西北有缺，	完备因缘，故述之我有林泉兴，君无补缺心。一方圣境理幽深。物外结知音。还到春时圆备。合是全真一会。功成行满待他年。携手上云天。
王吉昌	南乡子		默默有如愚。一气氤氲日月炉。玄牝驱驰三性会，凝酥。醉饮醺醺性自娱。风月不能拘。天复天中运斗枢。消息玄黄形妙趣，情愉。一派红光。
张玉娘	玉蝴蝶	离情	极目天空树远，春山蹙损，倚遍雕阑。翠竹参差声戛，环佩珊珊。雪肌香、荆山玉莹，蝉鬓乱、巫峡云寒。拭啼痕。镜光羞照，孤负青鸾。何时星前月下，重将清冷，细与温存。蓟燕秋劲，玉郎应未整归鞍。数新鸿、欲传佳信，阁兔毫、难写悲酸。到黄昏。败荷疏雨，几度销魂。
邵亨贞	渡江云	庚戌腊月九日，与邾仲羲同往江阴。	，芭苇弥望，朔吹乍静，山气乍昏复明，起与仲羲登桥纵目，霜月遍野，情怀恍然，口占纪行，求仲羲印可朔风吹破帽，江空岁晚，客路正冰霜。暮鸦归未了，指点旗亭，弭棹宿河梁。荒烟乱草，试小立、目送斜阳。寻旧游、恍然如梦，展转意难忘。堪伤。山阳夜笛，水面琵琶，记当年曾赏。嗟老来、风埃憔悴，身世微茫。今宵到此知何处，对冷月、清兴犹狂。愁未了，一声渔笛沧浪。
谢应芳	沁园春	屋东老梅一株，邻家有竹百余个，相	竹与梅花，偃蹇冰霜，堪称二难。我依梅傍竹，借人茅舍，吟风弄月，坐个蒲团。梅样精神，竹般标致，遮莫清未是寒。柴门外，好一湖春水，似拍银盘。昔人恨橘多酸。我只笑青松也拜官。每醉时低唱，沧浪一曲，闲时高卧，红日三竿。儿辈前来，老夫说与，梅要新诗竹问安。余无事，只粗茶淡饭，尽有余欢。
王丹桂	满庭芳	答人问，缘甚出家，如何修炼	闲写荒词，谩成拙句，略将管见铺陈。贪迷世梦，虚度二十春。忽悟前头路险，拖恩爱、孰敢因循。投玄教，搜穷密妙，坦荡乐天真。清贫。活计好，还淳反朴，养素颐神。幸清风作伴，明月为邻。占得逍遥自在，从乌兔、东出西倾。忘言处，些儿消息，能有几人闻。
刘秉忠	点绛唇		古寺萧条，十年再到经行路。旧题新句。总是关心处。睡起西轩，转觉添幽趣。斜阳暮。淡烟疏雨。湿遍山前树。
赵雍	水调歌头		春色去何急，春去尚微寒。满地落花芳草，渐觉绿阴圆。马足车尘情味，暑往寒来岁月，扰扰十余年。赢得朱颜老，孤负好林泉。宝装鞍，金作镫，玉为鞭。须臾得志，纷华满眼纵相谩。功名自来无意，富贵浮云何济，于我亦徒然。万事付一笑，莫放酒杯乾。
邵亨贞	减字木兰花	吴江夜泊	江头日暮。客子移舟迷去路。望断天涯。灯火深村卖酒家。铜巷陌。荒寒鸦烟树隔。往事无情。旧梦依然到五陵。
刘敏中	水龙吟	次韵赋牡丹	晓来露湿仙衣，盛开更比初开重。春风也惜，?然薄怒，不堪摇动。天上人间，我许唯有，司花会种。想年年京洛，红尘紫陌，都占断、繁华梦。醉里依稀有语，只清诗、可为光宠。有香万斛，从今准备，公来迎送。风雨难凭，彩云回首，总成无用。唤玉壶、留取一枝春在，作中庵供。
王恽	水龙吟	登邯郸丛台	春风赵国台荒，月明几照苕华梦。纵亡横破，西山留在，翠鬟烟拥。履三千，平原池馆，谁家耕垅。甚千年事往，野花双塔，依然是，骚人咏。还忆张陈继起，信侯王、本来无种。乾坤万里，中原自古，几多麟凤。一寸囊锥，初无语颖，也沾时用。对残影淡，黄粱饭了，听征车动。
刘秉忠	好事近		桃李尽飘零，风雨更休怀恶。细把牡丹遮护，怕因循吹落。平芜望断更青山，楼外数峰削。野鸟不知归处，把行云随着。
王恽	水龙吟	赋春雪	空齐寂寞春寒，坐来庭竹风声悄。天低云暖，冰花谁翦，须臾云扰好是东君，与时呈瑞，春迥枯槁。快黄尘厌尽，千林膏沐，休更问，青山老。我爱春来起早。恍芸窗、光摇琼岛。玉华城郭，炊烟巷陌，酒旗风。高兴悠然，沽垆思与，文园倾倒。为使君预报，春城灯火，比年时好。
张翥	渔家傲	舟行自西溪至秦川，荷花一望，百里	红白芙渠千万朵。水仙恰试新梳裹。缟袂霞衣争婀娜。香霞堕。凌波忽载行云过。正好玩芳停画舸。尊前自唱无人和。惟有沙鸥三两个。飞近我。夜凉同向花间卧。
王丹桂	桃源忆故人	再用前韵藏头拆字	来万事心头少。隐任他昏晓。兀但忘谈笑。限谁愁恼。闲愈觉冲和好。后午前功了。补衰颜重少。检仙无老。
姚燧	水调歌头	幽居	开轩对朝爽，吾亦爱吾庐。君亭有笏堪柱，人道富于余。尚恐轩裳念在，前日朱门故态，消释未全除。反覆看如此，侬岂据渐渠。最同是，烟减灶，斧生鱼。年年客里相值，佳兴负当初。纵使轩亭无恙，亦取山灵抵掌，猿鹤怨移书。尊酒酹江月，何日赋归欤。
刘因	念奴娇	饮山亭月夕	广寒宫殿，想幽深、不觉升沉圆缺。天上人间心共远，如在琼楼玉阙。厚地微茫，高天凉冷，此际红尘歇。翠阴高枕，并教毛骨清澈。为问此世，从来几人吟望，转首俱湮没。虮虱区区尤可笑，几许肝肠如铁。八表神游，一槎高泛，逸兴方超绝。嫦娥留待，桂花且莫开彻。
李真人	望江南		北方水，龙虎自交彰。水火运时归一体，临炉早见五神光。根本昔中。
马钰	捣练子	陇州萧防判言，将来宜人分娩，是儿	好性子，好性怀。不须香火不须斋。戴云包，免了灾。内修个，不凡胎。忘机绝虑屏尘埃。产灵童，有大才。
许有壬	摸鱼子		买陂塘旋载杨柳，田园忙胜官务。放鱼种藕常无暇，移竹又当新雨。由近渚。驾一叶扁舟，时复还吾屿。花香为语。况心上无营，眼前多景，弦外有琴趣。尊小，能费人间几许。荷香惟欠仙吕。天光云影清难写，尽日然髭无句。池作醑。要醉上通明，传取钧天谱。西山翠古。任列壑争讥，攒峰竦诮，难及野人圃。
蒲道源	鹧鸪天	和客中重九	冷落寒芳一径幽。无诗无酒若为酬。一生几得花前醉，两鬓难禁客里秋。思往事，泪盈眸。共嗟日月去如流。短歌谩寄乡邻友，写入新笺字字。
刘敏中	菩萨蛮		眼中有此妖娆色。花中无此风流客。一月一番新。一年都是春。盈盈花上月。几度圆还缺。不去卷金荷。奈渠花月何。
许有壬	南乡子	醉书月香亭佳几	老子分渔樵。说着登山气更豪。天外长江流不尽，迢迢。脚底青云步渐高。两手敢辞劳。右有深杯左有螯。我似渊明多一字，陶陶。明日黄花。
元好问	临江仙		连日湖亭风色好，今朝赏遍东城。主人留客过清明。小桃如欲语，杨柳更多情。为爱暮云芳草句，一杯聊听新声。水流花落叹浮生。故园春更晚，时节已啼莺。
邵亨贞	玲珑四犯	秋感	秋晚登临，渐古驿丹枫，初试霜信。暝宿河桥，长记昼桡乘兴。清夜载酒呼灯，向水面琵琶曾听。想那时席上歌舞，多少旧家风韵。茂陵投老惟多病。好情怀、怎堪提省。西风又动江湖梦，欢事今谁领。重见纵有后期，怕吟袖、弓腰难认。最恼人，沙上孤雁，落寒成阵。
许有壬	贺新郎	次吕叔泰南城怀古	故垒空如堵。杳无踪、朝台暮榭，燕歌赵舞。为问人间繁华梦，几度邯郸炊黍。只燕子、春来秋去。太液句陈何由辨，似咸阳、一炬成焦土。兴与废，竟谁主。满川芳草迷烟雨。怅平生、楚骚心事，更堪羁旅。野水芙蓉香寂寞，犹似当年怨女。长啸罢、中天凝伫。沧海桑田寻常事，附冥鸿、便欲飘飘举。回首后，又千古。
王哲	捣练子		三丹宝。难分剖。昏昏默默怎生保。哩，哩。在虚空长怀抱。绯衫裹了新乌帽。哩，哩。
马钰	捣练子	离尘	离尘纲，出凡笼。头垢面类愚蒙。眼如盲，耳如聋。金为箭，玉为弓。木人射透水晶宫。赴蓬瀛，玉路通。
元好问	鹧鸪天	莲	瘦绿愁红倚暮烟。露华凉冷洗婵娟。含情脉脉知谁怨，顾影依依定自怜。风送雨，水连天。凌波无梦夜如年。何时北渚亭边月，狼藉秋香拂画。
洪希文	贺新郎	寿李西隐馆於李氏	今日知何日。听瑶池、西来青鸟，密传消息。阿母临行宣曼倩，留取蟠桃休吃。因则甚、鸾骖未出。约待西方无量寿，贺西家、大隐开筵席。蓬莱岛，神仙客。壶公满眼春光溢。正千花万草薰人，芳菲红碧。快意长江都是酒，放出韩湘奇术。况两鬓苍苍如漆。记得晋公留好语，二三百岁何难划。耐松柏，坚金石。
王恽	水调歌头	和姚雪齐韵	书史有真味，谁遣博微官。丈夫出处道在，义命正须安。浩浩都门冠盖，眼冷鸡虫得失，矫首入遐观。时对雪斋老，清议豁襟颜。阅名书，探理窟，惊铭盘。自叹空然鼠腹，过饮不知繁。万古乾坤清气，散人诗仙脾鬲，挥洒有余欢。早晚付心诀，风雨满堂寒。
张之翰	摸鱼子	辛卯清明日，尝以金缕曲侑觞，今年	问谁知此时情绪。匆匆寒食相遇。东风可是无闲暇，开尽白红千树。春几许。还又怕、转头风雨留难住。浮生浪苦。且携酒重寻，去年花下，歌我旧金缕。尊前友，惟有青山如故。至今面目无妒。冷光晴色三千丈，斜照夕阳窗户。堪讶处。被几叶风帆，催上江南路。无人自语。想五载居京，一朝得郡，却甚也能去。
尹志平	减字木兰花	示众	年深学道。虽未通灵神气好。学道年深。万景丛中无物侵。同流听劝。薄利虚名深可远。听劝同流。放下诸缘宜速修。
马钰	苏幕遮	风发	害风王，扶风马。各做心风，总把家缘舍。吟咏清风明月下。风里寻风，搜得真风雅。顺风行，随风耍。处处风传，结正风无价。掌握风飚持玉。驰骋风流，共把风云跨。
元好问	临江仙	饮昆阳官舍，有怀得新	世故迫人无好况，酒杯今日初拈。昆阳城下酹苍蟾。乾坤悲永夜，笳鼓觉秋严。梦寐玉溪溪上路，竹枝斜出青帘。故人白发未应添。浩歌风露下，相望一掀髯。
元好问	鹧鸪天		短发如霜久已拚。无冠可挂更须弹。初闻古寺多伥鬼，又说层冰有热官。闲处坐，静中看。时情天意酒杯干。篱边老却陶潜菊，一夜西风一夜。
谭处端	忆王孙		茫茫苦海两无边。无限迷鱼黑渊。我掷金钩钓有缘。线儿牵。引上。
许桢	柳梢青		叠嶂浮岚。澄江拖练，远浦归帆。橙蟹分甘，莼鲈专美，露酒霜柑。登高聊憩禅庵。采菊蕊、茱萸满篮。丹桂飘香，芙蓉弄色，好个江南。
刘敏中	满江红	送郑鹏南经历赴河东廉访幕	宿酒初醒，秋已老、故人来别。情味恶、从前万里，不堪重说。大抵男儿忠孝耳，此身如叶心如铁。但始终夷险要扶持，平生节。湖海气，诗书业。霜雪地，风云客。问而今月旦，果谁豪杰。君去还经汾水上，依然照见齐州月。怕相思、休费短长吟，生华发。
马钰	西江月	赠悟真（原未注藏头）	我石榴栗果，金却要公猜。衣引个白衣来。是人非不采。学非干大道，元营养婴孩。端午正出君怀。印何曾姓蔡。
张可久	凤栖梧	客吴江	钓雪亭空人老矣。短笛春风，来往鱼童喜。白石叽头青镜里。一篙香暖桐花水。波面白虹收不起。两两沙鸥，逐逐残凉尾。都羡酒边鲈脍美。
尹志平	凤栖梧	先天观作	山后风光何处好。上谷灵踪，自古轩辕庙。涌出清流方曲绕。森森绿桧知多少。云水闲游今日到。信笔狂吟，自在开怀笑。万景难侵心合道。
袁易	声声慢	寿金桂轩，时有入道之意	宿云不卷，轻雪初销，乾坤正冰霜。清入萱丛，谁知春在华堂。潘与笑观戏彩，动星文、两两辉煌。堪羡处，看春枝棣，兰秀芝芳。积占人间家庆，甚兴高泉石，耳倦丝簧。见说瑶池，玉娥为剪霞裳。神仙有缘自得，且徒教、笙鹤翱翔。聊待我，更花前、沉醉几场。
张翥	浣溪沙		一点芳心两翠蛾。恼人离绪不胜多。尊前忍听渭城歌。花落鸟啼春去也，水长天远客愁何。此情何处托微波。
元好问	朝中措	效俳体	瑞云浮动酒波红。一醉卷愁空。昨日海棠窠下，今朝芍药香中。蜂迎蝶送，珠围翠绕，尽谢春风。管甚碧油堂印，且教临老花丛。
王哲	浣溪沙	咏笔	毛颖从来意最深。江淹梦里莫生心。班超投处好追寻。放逸真闲摅雅致，诗词不写自高吟，这回捞出水中金。
元问好	蝶恋花	甲申岁南都作	牢落羁怀愁有信。流水浮生，几见中秋闰。千古诗坛将酒阵。一轮明月消磨尽。八月人间秋满鬓。桂树扶疏，更与秋风近。天上?娥应有恨。
钱应庚	台城路	寒食后雨轩独坐，次复孺韵 以上六首	一庭芳草闲春书，疏疏弄帘花影。鼓子风喧，苔痕雨润，还听蛙声鸣井。沉吟坐暝。正绮席杯空，蕙炉烟冷。老去无情，好春不减旧芳景。天涯谁念倦旅，闭门风雨意，独自禁领。南浦歌长，西堂梦远，往事不堪追省。沧浪望迥。记那日归舟，此怀犹骋。莫倚危楼，乱红愁万顷。
王哲	山亭柳		急急回头。得得因由。物物更不追求。见见分明把个，般般打破优游。净净自然莹彻，清清至是真修。妙妙中间通出入，玄玄里面细寻搜。了了达冥幽。稳稳拈银棹，惺惺驾、大法神舟。速速去超彼岸。灵灵现住瀛。
姚燧	兰陵王	昨日奉候，知玉体已不恙，轩从?	之，上雪崖使君雪崖雪。玉垒浮云变灭。蓬婆外、晴白界天，西岭窗涵古今绝。秦山置下列。类媵姬姜娣侄。望太白、三百去天，六月人犹失炎热。缁尘苦为涅。问谁可配兹，千仞高洁。惟君雅号相优劣。有北正寒冽，传将移节，及门再命益磬折。未闻赐环与?我拙。误名窃。甚此徵书，亦到岩穴。何人辘同车辙。华首最相悦，忍为轻别。定成竹否，乞为汝，负羁。
许有壬	木兰花慢	次白公严为寿韵	记青年充赋，曾射策，对严宸。便暮省朝台，才离辖，又掌丝纶。狂愚岂胜时用，幸扁舟归去早知津。一任无钱使鬼，犹能有笔通神。交游萍水百年身。襟袂几回分。正雪后花前，江东渭北，嗟我怀人。澶渊召棠成颂，肯推扬余韵颂庄椿。老矣甘心伏枥，天衢行看翔麟。
赵孟＊	苏武慢	案此首虞集词，见道园乐府。珊瑚网	云淡风轻，傍花随柳，将谓少年行乐。高阁林间，小车城里，千古太平西洛。瞻彼泱泱，言思君子，流水俨然如昨。但清游、天际轻阴，未便暮愁离索。长记得、童冠相随，浴斫归去，吟咏鸢飞鱼跃。逝者如斯，吾衰甚矣，调理自存斟酌。清庙朱弦，旧堂金石，隐几似闻更作。农人告我事两畴，窈窕挂书牛角。
刘云震	太常引		东湖亭下簇金鞍。四座浃青欢。人物画中看。只枉了、刘郎鬓斑。花枝袅娜，酒杯潋滟，全不放春闲。丝竹旧东山。畅好个、风流谢安。
谭处端	如梦令		镜药收来守拙。不遇知音难说。古鉴要予磨，点处便交光彻。欢悦。欢悦。衮出一轮明月。
刘敏中	鹧鸪天	祖母寿日	绿牖凉霏紫麝尘。宝猊晴暖瑞香云。蟠桃日日瑶池宴，玉桂年年月殿馨。潘岳赋，孟家邻。尽将歌酒寿良辰。慈颜剩为斑衣乐，眼底儿孙莫厌贫。
元好问	鹧鸪天	隆德故宫，同希颜饮叔知几诸人赋	临锦堂前春水波。兰皋亭下落梅多。三山宫阙空瀛海，万里风埃暗绮罗。云子酒，雪儿歌。留连风月共婆娑。人间更有伤心处，柰得刘伶醉后。
元好问	浪淘沙		芳树翠烟重。残角疏钟。落花飞絮一帘风。可惜河阳桃李月，弹指春空。翡翠合欢笼。相望西东。锁窗幽梦几回同。料得朱门歌舞罢，满袖啼红。
刘敏中	沁园春	次前韵	别后何如，两鬓全霜，寸心尚丹。但酒肠萧瑟，常因病窄，诗怀寥落，强为秋宽。无补公家，坐縻廪粟，自笑闲身也属宫。思君甚，只梦魂夜夜，水阻云艰。人才自古良难。问谁在、曹刘沉谢间。想羊公石畔，临风把酒，习家池上，待月凭阑。黄绢飞来，青灯无寐，盥手薰香百过看。还知否，怕中年丝竹，难久东山。
王哲	浣溪沙		一个词儿十二金。修行谨按日时寻。急将猿马紧牢擒。五户自然开阐尽，玉花丛里洞门深。旧来那个是知音。
谢应芳	风入松	辟兵青龙，食萝卜有感	青龙地脉土酥香。产玉似昆冈。可怜不入瑶池宴，到冰壶、风味凄凉。忽忆故园时序，春盘春酒羔羊。青丝生菜韭芽黄。银缕染红霜。桃花人面柔荑手，酒微酣、象箸频将。鼙鼓一声惊散，六年地老天荒。
姬翼	鹧鸪天		金菊疏篱擅化工。草虫切切话秋容。荷衰萍老芦花白，撩乱西风坠叶红。山减瘦，水争雄。驱驰万有尽归宗。道人亦喜三彭灭，清夜无眠坐绛。
王恽	太常引	寿庞咨议	髯郎风度幕中莲。已师范，使君贤。骥足快腾骞。道好个、庞家士元。沧浪高兴，寒花晚节，秋色满淇园。一愿遐年。要都酿、君家百泉。
王哲	浪淘沙		人要悟黄芽，忽恋荣华。俗家出了做仙家。物物拈来都打破，藉甚婴娃。蓬岛现光华。翠雾红霞。长春园里看灵葩。覆焘清光仍自许，得得休。
梵琦	渔家傲		听说娑婆无量苦。茶盐坑冶仓场务。损折课程遭楚。赔官府。倾家卖产输儿女。口体将何充粒缕。飘蓬未有栖迟所。苛政酷于蛇与虎。争容诉。劝君莫犯雷霆怒。
邵亨贞	清平乐	梨花	绿房深窈。疏雨黄昏悄。门掩东风春又老。琪树生香缥缈。一枝晴雪初乾。几回惆怅东阑。料得和云入梦，翠衾夜夜生寒。
三于真人	无愁可解	呜鹤余音卷五	古往今来，多忧少喜，淳化太平难值。幸逢圣贤出世。布道德、谈罗天地。上界真人权下世。御万国、不劳神器。中外偃武修文，敬贤尚德，致清平瑞。何以上答天恩，佳时念、因循等闲虚费。要先崇俭约，务饱暖、不贪名利。向玄门求奥秘。戒嗜欲、保安和气。更心上物物，头放下，
许有壬	贺新郎		陈迹空凫渚。怅繁华、等闲一梦，便成今古。佩玉鸣銮人如画，何处为云为雨。只明月、还生春浦。帝子当时无穷欲，奈浮云、回首浑非故。天有意，肯轻许。江湖襟带雄吴楚。更翩翩、三王文采，丽章骈句。一旦飞来韩家笔，才见龙翔凤舞。漫千载、怀人延伫。豪杰纷纷今谁在，笑世间、华屋争寒暑。瀛海远，去无侣。
侯善渊	诉衷情		林泉退隐作生涯。寂寞弃繁华。中山翠微仙子，满目泛灵砂。凝素液，混丹霞。坼瑶葩。云涛烟浪，岛外方壶，那里人家。
周权	木兰花慢		好山晴更好，霭空翠，拥楼西。正雨沐秋清，晨暾照射，云气初开。山外飞鸦数点，看玉虹、斜绕碧螺堆。几簇人家如画，槿篱野路桥低。柴门鸡犬不惊猜。和气似春台。羡白叟黄童，顿深社鼓，稻满秋畦。误我虚名箕斗，叹镜中、华发早相催。休论无穷世事，满浮浊酒三杯。
李道纯	百字令	指老蟾张大夫下手	金丹大要，不难知、妙在阳时下手。日用平常须谨独，莫纵虎龙奔走。心要安闲，身须正定，意在常存守。始终不怠，自然通透玄牡。其间些子肴讹。为公直指，地下听雷吼。立鼎安炉非小可，运用斡旋凭斗。性本圆明，命基牢固，勘破无中有。老蟾成象，直同天地齐寿。
王＊	满江红	示众	一点灵光，因形降、来居心窍。本玄玄幽微，朗朗晃耀。只为贪生多爱欲，渐教习性忘真妙。算不如、直下早收头，回光照。悟真机，存三要。炼银铅，烧金铫。这复命归根，虎龙吟啸。海底风生铁马驰，山头月落金鸡叫。三年九载整工夫，超尘表。
王哲	满庭芳	吕先生作醮，托请泾阳道友	平昔开怀，今朝阐醮，就中别有清欢。风朋霞友，皆至并擎丹。唯许泾阳旧契，俱澄净、眼界敷宽。专邀请，诸公上士，总愿赴仙坛。同攒。崇大道，不须笺乳，何用沉檀。把心香起，众圣来观。察得功圆行满，还应是、齐在云端。修真事，兹宵并喜，一一尽乘鸾。
张翥	临江仙	梁山舟中二首	羡杀渔家生处乐，隔湾数点青灯。蓑衣忘在石矶层。蓼花秋酿酒，枫树晚垂罾。时向瓦鸥篷底醉，往来鹭侣鸥朋。老翁倚棹坐瞢腾。有鱼吾欲买，摇手不能应。
马钰	南柯子		王与马相见，心交应宿缘。太原梁苑已升天。记得当初，留语再相传。守服须三载，持心更五年。诱人归善行功全。此个扶风，重礼害风仙。
王恽	感皇恩	与客读辛殿撰乐府全集	幽思耿耿堂，芸香风度。客至忘言孰宾主。一篇雅唱，似与朱弦细语。恍疑南涧坐、挥谈尘。霁月光风，竹君梅侣。中有新亭泪如雨。力扶王略，志在中原一举。丈夫心事了、惊千古。
白朴	西江月	九江送刘牧之同知之杭	我自纫兰为佩，君方剖竹分符。才情风调有谁如。彷佛三生小杜。置酒昔登岘首，题诗今对匡庐。青衫恨不到西湖。共湿黄梅细雨。
马钰	西江月	赠孙先生	学道完全性命，养身乞觅残馀。真功清净证无初。真行救人疾苦。此外并无作做，心同惊食鹑居。逍遥自在恰如愚。应过三清仙举。
张雨	定风波	玉虚宗师十月二十八日诞，丁卯?	阁成后，拜镇南王赐衣之宠，喜而作歌漆点方瞳雪覆眉。鹤巢殿角与云齐。笑挈蓬莱三百丈。更向。白云层外着丹梯。步障诸峰霜似锦。借问。高寒那与世人知。杨子贤王新有教。淡染。高丽绫子制荷衣。
程文海	鹊桥仙	次中庵韵题解安卿盆梅 中庵有奇石名	南枝春盛，斜斜整整。犹带孤山光景。相逢索笑耐尊空，向老瓦盆中自省。风霜人老，关河路永。赖得生成惯冷。凭谁移傍太初岩，待雪月交。
王哲	苏幕遮	赠于道友	要修行，须发愤。除了忧愁，破尽情怀闷。仗慧刀挥五蕴。劈开双关，稳稳成三分。没商量，休厮问。只把前篇，日日频搬运。好向家中搜土粪。拨见明珠，携入清凉郡。
韩奕	河传	送俞彦行	天际舟去水和烟。路遥遥知几千。广州又在海西边。堪怜。行人方少年。回首吴台连楚馆。云树远。眼与肠俱断。念归期。是何时。休迟。莺。
王处一	苏幕遮	请丹阳法体往西关	叹乖夫，违正道。巧使机谋，谗佞奸邪狡。败坏宗风无处告。破镜鸱鸢，和我难分晓。到如今召集，谁敢保。密里藏砒，反辱全真教。东海西秦皆被恼。曹贾莱为，须有天神报。
李俊明	太常引	刘君祥寿二月十五日	区区州县肯徒劳。谁得似、卯金刀。一笑醉蟠桃。问何处、仙山可巢。两朝人物，积年阴德，心力过萧曹。门户便须高。看今後、君家凤毛。
刘云震	浣溪沙		粉署含香旧有名。庖刀试手便峥嵘。并州人物未飘零。父老共传新政好，儿童都道长官清。十分和气满春城。
马钰	玉女摇仙佩	次重阳韵	我今得遇，把气财并酒色，心中常涤。缚马擒猿，牢封紧闭。唯恐精光觑滴。渐渐知空寂。况余今已向，下坡年历。当归道、相宜进迪。俗念尘情，慧剑频劈。凭师教，通关节，要功夫、勤勤妙阒。调引乌龟赤凤，搬运青龙白虎，同成幽。个内得乎，真欢真乐，更不闲搜闲觅。应自然符檄。烹炼三丹，灵锋鸣镝。便散尽、妖魔罢敌。永成嘉趣，性增明。无忧戚。蓬莱路、幸知端的。
王哲	临江仙		此殷勤求一诀，传清静奇瑰。惊神骇目自残摧。公入药镜，照道眸开。外邪魔都尽，能治病禳灾。红水绿一声雷。田田内宝，印到蓬莱。
马钰	巫山一段云		玉女开金殿，金公锁玉关。真清真净养胎仙。云透坎离间。贪看灵光上下。忘了之乎也者。神珠吐出九般霞。跨鹤赴仙家。
白朴	浪淘沙	题阙	行路古来难。似得还山。山间终是胜人间。风月琴樽应不羡，尘土征鞍。何处老来闲。白下长干。一番春事又兰珊。，
梵琦	渔家傲		听说西方无量乐。庄严七宝为楼阁。玛瑙珊瑚兼琥珀。光堪摘。金绳界道何辉赫。宝树灵禽皆化作。满地凫雁鸳鸯鹤。鹦鹉频伽并孔雀。争鸣跃。更看朵朵金莲折。
张野	青玉案	戊戌元元宵客京师赋	千门夜色霏香雾。又春满、朝天路。回首旧游谁与语。金波影里，水晶帘下，总是关心处。征衫着破愁成缕。留滞京尘甚时去。旅馆萧条情最苦。灯无人点，酒无人举。睡也无人觑。
王哲	卜算子		静青黄烛。灭烟消，白黑红光旭。转灵丹令沐浴。口长生，五彩从前簇。宗评法?写金书，拯救灾回福。及归依功行足。现金丹，衮出昆山。
谢应芳	点绛唇	初度作	七十年前，抱麟虚负双亲梦。一襟空洞。生世曾何用。老我东门，瓜也无心种。松醪雍。泻如铅汞。时与渔樵共。
白云山翁	水调歌头	兀颜分宪至邑，奉和前题 河南通志	忆分司时节，秋雨正连天。官路满篙流水，舟楫驶如川。陌上漫漫泥潦，徙远马人倦，堪赋去来篇。雪冷梅花萼，春早绿杨颠。问东君，春几许，为君怜。浮生恍如蝶梦，栩栩羡高贤。客里渐磨岁月，两眼青山图画，松翠看云眠。安得王乔术，飞舄颇通元。
宋＊	望海潮	海子岸莫归金城坊	山含烟素，波明霞绮，西风太液池头。马似游龙，车如流水，归人何暇夷犹。丛薄拥金沟。更萧萧宫树，调弄新秋。十里烟波，几双鸥鹭两渔舟。暮云楼阁深幽。正砧杵丁东，弦管咽啾。澹澹星河，荧荧灯火，一时清景难酬。马上试冥搜。填入耆卿谱，摹写风流。明日重来柳下，携酒教。
马钰	满庭芳		专违宁海，专游陕右。专来有何干勾。专住环墙，专守天长地久。专远气财酒色，专清静、专修九九。专一志，更专心专意，专寻知友。专垒真功真行，专专地，专心劝人回首。专与云朋，专炼宝瓶真玖。专投玉关金锁，专同饮、琼浆仙酒。专等候，有风仙师父，专来拯救。
刘志渊	大江东去		天元教显，正金莲朵朵，开遍时节。士庶官僚咸仰奉，缘觉声闻心说。悟者清凉，背之执恼，多口明真诀。诸人着眼，照开千古心月。了知诸相皆空，不生妄想，当体能消灭。境界真实无染著，种种抑绝分别。万境一心，现前孤觉，寂寂圆明彻。净无可触，太虚一体无别。
谭处端	酹江月	题酒	杜康得妙，酿三光真秀，清澄醇酎。太白仙才乘兴饮，一斗佳篇百首。倒载山翁，襄阳童稚，笑唱齐拍手。陶潜篱下，醉眠门外五柳。东里生死俱忘，待宾截发，陶母款贤友。文举无忧樽满酌，香醑频开笑口。喜遇尧年，醉乡丰乐，古所希闻有。玉壶春色，禄延益算眉寿。
王恽	玉漏迟	前一篇怀旧有感，曰粼吹者，为见寄	越山征路杳。东南淡淡，长空飞鸟。俪影同翻，明月一枝乌远。共道有心避事，甚未若、从渠相调。君莫笑。南楼苦要，胡床舒啸。空扰。画里江山，总轮与风流，眼中年少。也学凝儿，官事几时能了。一曲骊歌未动，还梦到、三山晴照。江月晓。莫为赏音稀少。生也。孙登者，为足下与诸君也。二子者，为西溪春山两忘年友也。后一阕将行即事，曰三山者，福城中山也。岁梦者，为不肖拜命前后，凡梦三至其处。曰赏音不少者，为彼中宋吏部陈菊圃者甚众，故云。二篇自觉语硬音凡，固非乐府正体，望吾子取其直书，可也。
王哲	苏幕遮	寄与谭哥唐哥	训人人，休碌碌。搜寻，密妙长修福。慧慧明灯参性烛。谨谨营躯，食食牟平禄。拜风风，为叔叔。两两侄贤，莫恋余相逐。切切依从新格曲。了了唐琳，达达真谭玉。
侯善渊	武陵春		一叶梧桐窗外落，金菊出疏篱。策杖昂簪信步移。迷我曲江池。鹤驾匆匆归旧路，回首赴仙期。云映青童笑问伊。家住五陵溪。
白朴	水调歌头	十月海棠 案丁钞本天籁集注云，＊	金盘荐华屋，银烛照红妆。欢游曾得多少，风雨送春忙。只道神仙渐远，争信情缘未断，自有返魂香。万木尽摇落，浓艳又芬芳。忆真妃，春睡足，按霓裳。马嵬西下回首，野日淡无光。不避山茶小雪，似爱江梅新月，疏影伴昏黄。谁唤起，呵手染霜。
明本	行香子		欲出樊笼。须契真宗。善知识、千载难逢。宏施捧喝，击碎虚空。却有钳锤，有炉鞲，有机锋。坐对孤峰。啸月吟风，握龙泉、坐镇寰中。野犴绝迹，狐兔潜踪。却善调狮，善伏虎，善降龙。
许有壬	满江红	次汤碧山清溪	木落霜清，水底见、金陵城郭。都莫问、南朝兴废，人生哀乐。载酒时时寻伴侣，倚阑处处皆楼阁。对溪云、试放醉时狂，浑如昨。沙洲外，轻鸥落。风帘下，扁舟泊。更寒波摇漾，绿蓑青箬。为向九原江总道，繁华何似今凉薄。怕素衣、京洛染缁尘，从新濯。
王旭	木兰花慢	寿泰安石监州	泰山雄胜地，人物出，必豪英。看衍庆堂中，使君才气，磊落高明。春风又临初度，正梅花、香满腊嘉平。唤取茅仙送酒，尊前共祝长生。青云居第筑初成。燕雀亦欢声。伫梦叶熊罴，祥占弧矢，兰玉春荣。山城岂能淹滞，佩飞霞、终上紫霄行。留着兰轩老笔，他年歌颂功名。
李真人	望江南		金与水，相见两交并。复卦发爻依刻漏，壶中日月结成形。沧海几回。
梵琦	渔家傲		听说西方无量乐。君王便是如来作。不立三光并五狱。除沟壑。红霞紫雾长笼络。四八仪容金闪烁。钵中美味随斟酌。发愿往生真上策。堪呵责。死生路上飘蓬客。
梁寅	雨霖铃	夏景	螺峰堆绿。夜来经雨，浑似膏沐。飞泉怒泻崖谷，悬霜练鸣苍玉。虎迹岩前过处，踏破翠苔褥。听啼鸟，山北山南，树杪残云自相逐。蓬门书掩稀来躅。称幽人、独步看新竹。移床松下零落，三四点、怎沾缃轴。日永如年，况是身闲不受拘束。休妄想、鹭朝班，聊且伴麋鹿。
谭处端	酹江月		吾门三祖，是钟吕海蟾，相传玄奥。师父重阳传妙语，提挈同超三岛。慢慢搜真，灵根固养，渐吐黄芽草。无中还有，慧风时送嘉耗。一点莹彻无穷，周游沙界，物物圆明好。种种皆空归本有，内外般般颠倒。此理幽深，清虚缥缈，行者人须到。昏昏默默，暗中贤圣知道。
许有壬	南乡子		暑室困蒸炊。呼鹤前来听咏诗。鹤告不餐空碌碌，随鸡。诸仆无恩但有威。云海夙相期。忍使清斋十二时。主者不才今遣汝，调饥。骑去扬州。
王丹桂	浣溪沙	刘姑姑生朝	仲夏开四叶初。仙姬分秀下云舆。祥光瑞气共相扶。法性殊无尘事累，灵安那有世情拘。自然遐寿等麻姑。
元好问	清平乐	夜宿奉先，与宗人明道谈天坛胜游，	中元日，藏金华丹经於天坛石室。中兴乱后人得之，字画如洛神赋，缣素亦不烂坏。予於山阳一相识家尝见之丹书碧字。细说金华事。试问谁边堪举似。除却青莲居士。胎仙八表冷风。争教低首樊笼。梦里云装烟驾，倚天坛影西东。
张翥	清平乐	酒后二首	先生醉矣。是事忘之矣。欲友古贤谁可矣。严子真其人矣。问渠辛苦征鞍。何如自在渔竿。终办一丘隐计、西湖鸥鹭平安。
元好问	清平乐		离肠宛转。瘦觉妆痕浅。飞去飞来双语燕。消息知郎近远。楼前小雨珊珊。海棠帘幕轻寒。杜宇一声春去，树头无数青山。
张翥	沁园春	泉南初度，伯时将北归，诸友宴次，	天上玉堂，海外瀛洲，山中蜕岩。甚六十四岁，出持使节，八千余里，来驻征骖。香火缘深，功名意薄，梦觉仙家雪满簪。桐花社，喜酒边莺燕，诗外云岚。锦堂容我清酣。拥画烛、金钩手屡探。怪朗吟御史，笑回红粉，送归司马，泪湿青衫。蜀魄春多，塞鸿秋远，无限离情老不堪。空留意，在水光山色，江北江南。
王旭	木兰花慢	听姜惠甫摘阮	想高情千古，谁得似、仲容贤。把山海遗音，写归玄璧，妙绝当年。清风竹林人去，被浮哇、迷却性中天。不有黄台公子，宁闻清庙朱弦。博山香底坐仙。幽兴想飘然。笑袅袅繁声，三生儿女，恩怨流连。回头月明千里，正松风、岩壑和流泉。座上神游八表，知音不在言传。
元好问	鹊桥仙	同钦叔钦用赋梅	孤根渐暖，芳魂乍返，待吐檀心又懒。未先拈出一枝香，算只是、司花会拣。情缘未断，韶华易减，早去寻芳已晚。东风容易莫吹残，暂留与。
马钰	满庭芳		波波劫劫，劫劫波波。殷勤葺垒巢窝。只恐儿孙不办，意要如何。欲教轻肥具足，更安闲、坐处笙歌。与他干，肯留心向道，自顾些个。逼得形骸瘦瘁，生华发，流年渐下高坡。自愚顽不省，罪业增多。若非风仙救度，定将来、参谒阎罗。争些个，落洪崖万丈，好险马哥。
王恽	感皇恩	史公总帅子明命，题其弟柔明所写平	。古人称文章与书同一关纽，所愧辞意恐不称于书也叠嶂际清江，枫林辉映。潮落波平镜光静。六朝兴废，都付渔郎烟艇。鲈香正美、秋风冷。笳鼓归来，风云增胜。梦里无烦想幽景。风流公子，写出五湖高兴。画中还领取、江山影。
张可久	百字令	湖上，和李溉之	六桥如画，看地雄两浙，人骄三楚。谁隔荷花，听水调、兰棹采莲船去。鹤舞盘云，虹消歇雨，一缕南山雾。冷香凝绿，嫩凉生满庭宇。犹记醉客吹箫，自苏郎去后，别情无数。明月天坛尘世远，青鸟替人传语。玉解连环，书裁折叠，没放相思处。裴公亭上，诗来还是怀古。
王处一	满庭芳	赠卢宣武二首	日里金鸡，月中玉兔，变通玄象盈亏。无形斡运，三界现慈悲。长养诸天大地，资三教、天下归依。真明了，观天之道，清净更无为。十方诸道众，回头猛悟，拂袖云归。养神胎灵骨，锻灭阴尸。定是回颜易质，通玄奥、物外精持。丹圆满，根源了了，皆作度人师。
袁易	临江仙	戏留友人 以上见喜靖刊本桂隐诗集卷	何必渡江如去岁，载花买酒山中。赤城风月笑相逢。城中差更乐，佳客饮千钟。菊水粼粼生翠雾，蓉帘半卷西风。分明不与画图同。不妨歌此曲，君自是司空。
王处一	沁园春		元禀仙胎，隐七岁玄光混太阳。感东华真迹，飘空垂顾，悟人间世梦，复遇重阳。密叩玄关，潜施高论，皓月清风炼一阳。神丹结，继璇玑斡运，羽化清阳。欣欣舞拜纯阳。又虚妙天师同正阳。命海蟾引进旌阳。元妙古任安，尹喜关令丹阳。大道横施，驱云天下，绝荡冤魔显玉阳。诸仙会，讲无生天理，空外真阳。
赵孟＊	巫山一段云	栖凤峰	芍药虚投赠，丁香漫结愁。凤栖鸾去两悠悠。新恨怯逢秋。山色惊心碧，江声入梦流。何时弦管簇归舟。兰棹泊沙头。
马钰	杨柳枝	赠云中子苏铉	猛弃荣华儿女妻。悟玄机。腾腾兀兀任无为。做憨痴。云水不游芳草径，内行持。功成行满独何之。赴瑶池。
钱应庚	隔浦莲	水槛对雨	绯榴开满露井。竹映琅莹。幔卷方池雨，微微落飞檐影。荷盖擎万柄。明妆靓。浪破鱼吹镜。翠禽并。梅风乍起，桃笙微带新润。潇湘旧梦，唤我绿蓑归兴。凭遍阑干暗自省。人静。夕阳移下清景。
马钰	满庭芳	赠陈公王先生	逍遥自在，云水遨游。身如不系孤舟。坦荡无拘无管，无喜无忧。时时恣情歌舞，任傍人、笑。清贫志，且随缘度日，誓不贫求。处世鹧空相似，如莲花不著，水之踪由。便把三坛等施，六度齐修。自然果圆无漏，心清静、超彼优游。稽首礼，无上尊圣，佛道仙俦。
山主	临江仙	以上十二首菩提偈	鸡叫五更天欲晓，金镜震地声幽。祥烟轻韵罩清楼。盈空瑞气，风静碧云收。因识夜明如意宝，人人个个圆周。区区休要外边求。回光返照，
沈禧	风入松	咏扇	一弯谁翦剡溪笺。雪色照人鲜。湘筠削骨劳工制，最堪怜、舒卷轻便。动处清风披拂，展时明月团圆。流金烁石势如然。此际有威权。只愁一夜西风到，又谁知、中道抛捐。自昔炎凉故态，始终难保相全。
王哲	如梦令		九四寒风似箭。威势遍行方便。射退这群魔，吉庆嘉祥得见。堪羡。堪羡。隐显晴光一片。
马钰	西江月	赠吴知纲	学道休妻别子，气财酒色捐除。攀缘爱念永教无。绝尽忧愁思虑。不得无明暂起，逍遥物外闲居。常清常净是功夫。相称全真门户。
张翥	行香子		扰扰阎浮。清浊同流。费精神、补喜填忧。岁云暮矣，卿可归休。有板支颐，书遮眼，被蒙头。蝼蚁王侯。华屋山丘。待他时、老去优游。筑间茅屋，买个黄牛。种芋成区，瓜作圃，稻盈畴。
卢挚	春从天上来	至元二十九年八月二十八日 天下	姑射乘龙。与少行秋，佳气葱葱。九重天上，万岁声中。想见玉立神崧。更川妃微步，恰便似、户外昭容。建章宫。正鸡人唱晓，凤吹腾空。风流太平礼乐，是鼓腹康衢，白叟黄童。说向周公，声容文物，歌舞帝力神功。幸天公不禁，人间酒醉得西风。此心同。有黄河为带，江汉朝宗。
元好问	临江仙		清晓千门开寿宴，绮罗香绕芳丛。红娇绿软媚芳丛。绣屏金翡翠，锦帐玉芙蓉。珠履争持添岁酒，葡萄酒饮金钟。人生福寿古难逢。好将家庆事，
汪斌	长相思	秋夜	海蟾升。砌蛩鸣。别院俄闻裂帛声。凭轩与细听。竹风生。桂香清。问道小山来未曾。还应寻旧盟。
元好问	鹧鸪天		小字缭绫写欲成。印来眉黛绿分明。水流刻漏何曾住，玉作弹棋尽未平。愁易积，梦频惊。闲衾卧觉霜清。月明不放寒枝稳，夜夜乌啼彻五。
魏初	沁园春	留别张周卿韵	自揣平生，百无一能，此心拙诚。甚年来行役，交情契阔，东奔西走，水送山迎。遥望神州，故人千里，何幸今年共此行。潇潇雨，算几番茅屋，灯火残更。从教长路欹倾。弃一醉、都浇磊块平。向白云直上，君吟我和，绿波江畔，我唱君赓。恰到相逢，又还相别，惭愧人间功与名。长亭外，望野烟春草，不尽离情。
马钰	西江月		学道休迷导引，不宜修饰容仪。相违纪俗处无为。生计水云无系。功行修持何幸，施为杀了三尸。一灵性月越瑶池。奇异方知容易。
元好问	鹧鸪天		饮量平常发兴偏。留连光景惜欢缘。悲慨慷人争和，醉墨淋漓自笑颠。麟阁画，祖生鞭。拍浮多负酒家钱。老来事事消磨尽，只有尊前似少年。
梵琦	渔家傲		听说西方无量乐。琉璃田地金城郭。翡翠鲜明珠磊落。莲披萼。几多青赤并黄白。大士声闻随所适。天华烂漫沾衣。各各化身千百亿。神通力。须臾游遍微尘国。
王哲	小重山	喻牛子	堪叹犊儿不唤牛。性如湍水急，碧波流。只知甘乳做膏油。长随母，摆尾囗摇头。渐渐骋无休。奔驰山谷路，入溪沟。未从缰绊恣因由。贪香草。怎晓虎狼忧。
陶宗仪	一萼红	赋红梅，次郭南湖韵	水云乡。又南枝逗暖，绰约汉宫妆。春艳浓分，朱铅浅试，翠袖独倚修篁。想应道东风料峭，翦霞彩，零乱补绡裳。勾漏尊真，丹丘授诀，傲睨冰霜。毕竟孤标还在，纵夭桃繁杏，难侣寒香。玛瑙坡头，珊瑚树底，江南别是春光。且莫倚、高楼玉管，怕轻盈飞处误刘郎。依旧小窗疏影，
元好问	木兰花慢	孟津官舍，寄钦若钦用昆仲泣长安	流年春梦过，记书剑，入西州。对得意江山，十千沽酒，著处欢游。兴亡事，天也老，尽消沈、不尽古今愁。落日霸陵原上，野烟凝碧池头。风声习气想风流。终拟觅菟裘。待射虎南山，短衣匹马，腾踏清秋。黄尘道，何时了，料故人、应也怪迟留。只问寒沙过雁，几番王粲登楼。
程文海	清平乐	寿李秋谷	葱葱瑞色。岑蔚亭前客。一点花心藏太极。总是春风消息。去年今日西山。哦诗赌酒忘还。到底黄扉紫阁，不如未老清闲。
张翥	忆秦娥		江南北。金鞍一去空消息。空消息。鸡声月店，雁声霜驿。春醪谁道浓无滴。十分满引浑无力。浑无力。离愁如海，怎生乾得。
元好问	鹧鸪天	效东坡体	煮酒青梅入坐新。姚家池馆宋家邻。楼中燕子能留客，陌上杨花也笑人。梁苑月，洛阳尘。少年难得是闲身。殷勤昨夜三更雨，胜醉东城一日。
元好问	洞仙歌	超化蘸碧轩得钦叔书，有相调之语，	青钱白璧，自买愁肠绕。更恨欢狂负年少。记阳关图上，尊酒流连，儿女泪，输与闲人坐钓。茂陵多病後，懒尽琴心，无复求凰与同调。似清风古殿，风动幡摇晴书永，惟有龛灯静照。胡蝶飞来澹无情，问墙角葵，为谁凝笑。
张翥	水龙吟	广陵送客，次郑兰玉赋蓼花韵	芙蓉老去妆残，露华滴尽珠盘泪。水天潇洒，秋容冷淡，凭谁点缀。瘦苇黄边，疏萍白外，满汀烟。把余妍分与，西风染就，犹堪爱，红芳媚。几度临流送远，向花前、偏惊客意。船窗雨后，数枝低人，香零粉碎。不见当年，秦淮花月，竹西歌吹。但此时此处，丛丛满眼，伴离人醉。
李治	鹧鸪天	遗山乐府下附	太一沧波下酒星。露?秘诀出仙扃。情知天上莲花白，压尽人间竹叶青。迷晚色，散秋馨。兵厨晓溜玉泠泠。楚江云锦三千顷，笑杀灵均话独。
许有壬	沁园春	寿可行弟，次其见寿韵	天相吾家，箧笥无金，诗书有人。看发挥胸臆，辞锋凛凛，薰陶气质，韦佩申申。师友渊源，贤才衡鉴，胄馆光华近帝宸。男儿事，便尽输心力，难报君亲。读书第一当勤。只孝弟书中是大伦。况人生为学，百年在幼，田家得计，一岁惟春。科占龙头，名高雁序，好与皇家作凤麟。都休问，是地钟河岳，天应星辰。
邵亨贞	恋绣衾	辛丑元日	门前爆竹儿女喧。野人家、时序尚然。尽说道、春来好，老来人、长怕换年。东风到底无崖岸，也殷勤、相过小园。第一是、朱颜改，纵花开。
王旭	临江仙	为子周兄寿	童稚相看今白首，情因儿女尤深。霜天昨夜卷层阴。舟中明月照，华屋寿星临。气敛风云归寂寞，谁知经济雄心。南阳烟雨卧龙吟。行藏安所遇，有酒且同斟。
沈禧	风入松		红梅庆六十寿阳回潜谷起虬。万斛灿琳球。芳姿占得先春意，冰霜操、甘抱清幽。野店溪桥托质，苍松翠竹为俦。寿筵开处接瀛洲。彷佛见罗浮。朱幢绛节参差下，香风霭、共集南楼。为庆人间甲子，来添海屋仙。
赵雍	蝶恋花		枝上流莺千啭巧。好梦方成，又把人惊觉。临镜慵妆眉淡扫。罗衣宽尽腰肢小。别久啼多音信少。应是娇波，不似当年好。帘卷东风深院悄。
元好问	梅花引		墙头红杏粉光匀。宋东邻。见郎频。肠断城南消息未全真。拾得杨花双泪落，江水阔、年年燕语新。见说金娘埋恨处，蒺藜沙草不知春。离魂一只鸳鸯去，寂寞谁亲。唯有因风委露托清尘。月下哀歌宫殿古，暮云合。
邵亨贞	风入松	南金寓桥李，予客海隅，寄此以叙间	十年心事暗相牵。收拾此灯前。向来行乐匆匆过，到如今、想像依然。蹋月几番邻巷，看花长共吟船。故人一别阻斜川。曾记远游篇。新来我亦长为客，把故园、分咐寒烟。纵使此回相见，好怀不似当年。
李道纯	沁园春	赠春谷清禅师	智断坚刚，奋心决烈，便透玄关。把杀人手段，轻轾拈出，活人刀子，慢慢教看。一剑当空，万缘俱扫，方信道瞿昙即老聃。玄夙播，看春生寒谷，觌面慈颜。从他雪覆千山。那突兀孤峰青似蓝。况击竹拈花，都成骨董，扬眉瞬目，也是顸。劫处风光，日前荐取，擘破面皮方罢参。如何是，那祖师的意，合掌和南。
程文海	品令	寿谭公植提学九月十日	黄花的?更着意、妆秋色。三神山外，九仙峰顶，辉腾奎壁。聚远楼高，人在青云千尺。轻车。度窈窕、穿丹壁。翠橙香沁，玉醪春艳，笑摩铜狄。数点梅花，已报调羹消息。
魏初	朝中措	为寒仲山佥司寿	五年宪府记相看。秋水净门兰。一曲骊歌别后，眼前万里河关。爱君佳处，文书堆积，意思安闲。看取清秋射虎，短衣匹马南山。
刘秉忠	江城子		松苍竹翠岁寒天。雁山前。凤城边。回首燕南，一别又三年。长爱故人心似月，人不见，月还圆。小窗寂寂锁凝烟。一灯然。一诗联。诗若灯青，孤影伴无眠。明日酒中余思在，挥醉墨，洒云笺。
张翥	摸鱼儿	钱万户宜之邀予赋瑶台景	甚瑶台、翠鸾雏小。风流占断妍景。数声何处啼春胜，帘卷晓窗人静。天气困。梳未稳、绿鬟倭堕临妆镜。懒羞倦整。待铰个金花，眉夫双雁，还怯剪刀冷。仙家好，十二行云路迥。牢笼芳梦不定。多情正要人拘管，无柰绿昏红暝。乘酒兴。携两袖、天风飞上蓬莱顶。阑干独凭。为唤玉笙来，霓裳按舞，和月醉花影。
侯善渊	南柯子		不晓身中宝，宁知物外篇。不通真教乱狂颠。指望蓬莱，仰卧摸青天。欲识铅中汞，须知汞里铅。两般颠倒自如然。放出灵飞，空外舞胎仙。
丘处机	月中仙	景金本作山居	侧磬悬钟，慕巢由隐沦、活计萧索。天然耿介，爱一身孤僻，逍遥云壑。利名千种事，我心上、何曾挂着。幸遇清平世，诸军宴安，刀剑罢挥霍。民歌两穗之丰，教门兴我忘，三岛之约。来宾去友，递日常谷，骖鸾骑鹤。洞前无限景，异花秀、香风喷薄。更谢源众，分餐助余长啸乐。
王吉昌	永遇乐		机括独行，犹然形累，庄严神正。诸漏牢封，万缘齐剪，豁达开心镜。禅关打破，壶春深入，万象拱环七政。天河转、月窟光飞，低衬碧霄相映。纯阳束体，瑞云高卧，轻清拂面风劲。欢乐无涯，变通难约，时复狂歌咏。笙簧缭绕，雷霆鼓润，做弄木童馀庆。冥冥证、一点圆空，至清至。
顾阿瑛	水调歌头	天香词	金粟缀仙树，玉露浣人愁。谁道买花载酒，不似少年游。最是宫黄一点，散下天香万斛，来自广寒秋。蝴蝶逐人去，双立凤钗头。向尊前，风满袖，月盈钩。缥缈羽衣天上，遗响遏云流。二十五声秋点，三十六宫夜月，横笛按伊州。同蹑彩鸾背，飞过小红楼。
张翥	扫花游	落红	洗春雨急，碎万点胭脂，荡空无影。馆娃骨冷。怅香销麝土，泪殷玉井。莫怨东风，自古佳人薄命。掩鸾镜。纵补得茜瘢，妆坏难整。芳事谁管领。但蜜腻蜂房，藓斑鸳径。一帘画永。绿阴阴尚有，绛趺痕凝。彩笔招魂，已是繁华梦醒。伫芳景。换西湖、锦云千顷。
王哲	采桑子		凡人若会通三耀，便结良缘。搜见真玄。方信虚空出大仙。金丹一粒无为漏，得恁精妍。明莹光圆。万道霞光簇上天。
王哲	捣练子		水兼火，坎和离。两般消息怎生知。哩，哩。休烧练，莫修持。元来只是这些儿。哩，哩。
牧常晁	西江月		释氏禅经律论，儒家传记诗书。老君三六部真符。止论一心两字。了得一明心地，诸余土苴何须。忘形忘气总归虚。到此实非譬喻。
元好问	鹧鸪天	与钦叔京甫市饮	楼上歌呼倒接。楼前分手却相携。雨前雨后花枝减，州北州南酒价低。怜木雁，笑醯鸡。鹤长凫短几时齐。醒来门外三竿日，卧听春泥过马。
许有壬	水调歌头	即席赠河南廉使高辛甫	徒阳记同署，三十四年过。朝台暮省踪迹，赢得鬓双皤。相别又逾一纪，百岁都能几见，尘事日蹉跎。今夕复何夕，旌节照山阿。笑年来，洹水上，试渔蓑。迂疏久厌城市，其柰故人何。浩荡云山烟水，寥落晨星霜木，如子已无多。邂逅一尊酒，忍负醉时歌。
张可久	少年游	别情	帕罗残粉啼痕。远岫湿寒云。枫叶寒江，芦花夜雪，孤雁怕离群。归来独对银坐，锦被待谁温。歌谱羞拈，舞衣闲挂，何处不思君。
王处一	满庭芳	赞丹阳公	久宦东牟，清门高广，自然别有行藏。吕真遗训，一指遇重阳。拂袖西秦顺化，真功就、复返吾乡。朝元去，回颜换质，处处显嘉祥。昌阳留异迹，普天设教，劝心香。得灵源开悟，独处清凉。宝鼎丹成九转，明颠倒、返照回光。同成道，称扬盛德，呈上满庭芳。
冯尊师	苏武慢		运气吞霞，乘风饮露，须列五云为则。南山赤凤，北海乌龟，坚志用心求得。铅汞相迎，造化炉中，烹就一丸端的。这阴阳、神用虚无，长养浩然消息。玄关悟、到此方知，盲聋耳目，得遇至人开剔。用符妙道，默运玄机，琼液转流增益。云水清闲，太虚空寂，寥廓本无踪迹。这金丹一诀，平生疑难，涣然冰释。
马钰	苏幕遮		遇风仙，心开悟。人我心无，无爱无憎妒。一切女男同父母。三教门人，尽是予师父。好清闲，喜歌舞。昼乞残馀，夜宿悲田所。上下中丹常密护。九转功成，蓬岛通云路。
许有壬	点绛唇	次吕叔泰韵	云海茫茫，何人寻得春归处。年年迟暮。不逐春归去。何日真归，历历江湖路。舟横渡。青山无数。醉吸荷心露。
谭处端	捣练子		浮华事，梦南柯。流年电亲下轮坡。哩，哩。早脱离，出漩涡。两轮日月疾如梭。哩，哩。
王恽	玉楼春		冬至夜侍祭阴消阳长从今数。除客归来闻好语。月明满地紫烟生，暖人剌文添绣缕。冷风肃肃生庭户。桂酒光清摇燕俎。今冬记我致时，爆。
赵秉文	渔歌子	滏水集三	白头波上白头人。黄叶渡西黄叶村。山几朵，酒盈尊。落日西风送到。
侯善渊	踏莎行		养气全神，至精坚固。琅函浊质奚能悟。心珠跃入太虚中，玉婴神变通玄户。赶退金乌，趁回玉兔。凝阳点化升仙去。清音香送别瑶台，真人。
王恽	满江红	寿康平章用臣	柱石中朝，人道是、汉家真相。试看取、凤池高步，佩声清音。世祖功臣三十六，第动合在云台上。欲暂分、霖雨霈秦川，从时望。睿思远，谁能。空健倒，骊驹唱。抚一方何似，际天寅亮。肘后不知金印重，玉堂正要吾军张。向五云深处望三台，光千丈。
马钰	苏幕遮	到莱州，复归宁海辞坟	此回来，缘甚故。不谓营生，不为儿和女。不谓荣华夸五裤。思忆劬劳，特地辞坟墓。奠酒时，开地府。九祖生天，共结神仙侣。非是修行难救度。何必三牲，祭祀千千数。
胡祗＊	水调歌头	宴乐	呜咽洞箫里，皓齿歌声。同声同气相应，双凤一时鸣。春书沉香火底，凉月碧桃花下，握手共谁听。有酒且勿醉，细倩玉纤倾。白髭，缘底事，为愁生。尊前怨思儿女，向我诉衷情。东第贵官鼓吹，北里市尘筝笛，适意各忻荣。老耳未聋聩，日日饮升平。
王恽	水龙吟		日边俪景同翻，千年高际风云会。堂堂大节，中流砥柱，狂澜横制。黄阁归来，英姿飒爽，故家房魏。甚是中却有，东山雅量，经纶尽，金华事。总道丹心为国，要春满、人间桃李。诗坛风月，清时钟鼓，不妨游戏。一点台星，五云萦绕，凤池佳气。为相君满泛，金盘仙露，枕秋蟾醉。
许有壬	南乡子		健笔挽银河。公直銮坡我谏坡。只好老来供一笑，呵呵。喜怒从人愧国皤。花月共婆娑。劝饮随君学邵酡。松菊有盟休冷落，哦歌。我辈同年。
丘处机	望海潮	学道	神仙风范，长生门户，从来道德为基。馀外万般，留心一念，颠狂造作皆非。真教示开迷。自上古轩辕，龙驾齐飞。代代相传授，至今日，尽归依。虚无千圣同规。盖摧残嗜欲，剖判天机。贪利喻信雠，观身似梦，婪耽不整容仪。恬素返希夷，任垢面蓬头，纸袄麻衣。行满都抛却，泛寥廓，步云霓。
马钰	瑞鹧鸪	寄华清道众	环墙围合洞中天。瑞气祥光愈接连。白鹿怀中常稳坐，青牛背上得闲眠。骊山不到经三载，华岳相违近四年。霞友云朋应怪我，争知此处结金。
李道纯	水调歌头	赠刘居士	在俗心不俗，尘里不沾尘。处身中正，何妨闹市与山林。践履不偏不易，日用无争无执，只此是全真。方寸莫教昧，便是上乘人。采元精，炼元气，复元神。三元合一，自然鼎内大丹凝。更把玄风鼓动，天外迷云消散，慧月朗然明。叩我第一义，江上数峰青。
王旭	临江仙		梦里还家喧笑语，觉来春色他乡。潇潇风雨入离肠。有诗还洒壁，无酒不传觞。试问凌烟辛苦地，争如畎亩南阳。谁教山鬼伯龙旁。人间无限事，歌罢倚绳床。
姚燧	木兰花慢	清明上已同日，亦吾生少遇，?	畅光风袅袅，转幽蕙，泛崇兰。最上已清明，相期一日，百岁逢难。秋千自儿女事，快邻翁、覆手羽觞乾。莫道韶华一月，从今已属春残。故人回首隔长安。轮值下金銮。对赐火新烟，应思?禊，何地江干。依然齿牙牢在，并年时、花似露中看。独赖中书未老，言时发尚冲冠。
张可久	人月圆	松江遇雪（原作开吴淞江遇雪，从太	一冬不见梅花面，天意可怜人。晓来如画，残枝缀粉，老树生春。山僧高卧，松炉细火，茅屋衡门。冻河堤上，玉龙战倒，百万残鳞。
谢应芳	点绛唇		老眼犹明，着书未了余生债。客来休怪。淡饭黄斋菜。踏雪观梅，清兴依然在。南门外。夜来寻载。扶醉驮驴背。
姚燧	满江红		袅袅东风，碧湘左畔群山囿。海棠无语不成蹊，桃李羞牛后。生脸朱唇晕酒。问坡仙、肝肠锦绣。未容花睡，银烛高烧，何如晴昼。十事之中，不随人意长居九。结贻憔悴笑灵均，兰盈襟袖。今代巫阳恐有。剑南呼、樵人画手。向青轩底，貌取妖妍，为司花寿。
李真人	菩萨蛮		还丹秘诀将何作。因师口授亲糟粕。未悟莫施为。前程路。寻文终不的。义在文中出。文义纵惺惺。抟量早晚成。
赵孟＊	万年欢	应制	阊阖初开。正苍苍曙色，天上春回。绛帻鸡人时报，禁漏频催。九奏钧天帝乐，御香惹、千官环佩。鸣鞘静，嵩岳三呼，万岁声震如雷。殊方异域尽来。满彤庭贡珍，皇化无外。日绕龙颜，云近绛阙蓬莱。四海欢欣鼓舞，圣德过、唐虞三代。年年宴，王母瑶池，紫霞长进琼杯。
王哲	渔家傲	付京兆杜先生	陕高名身姓杜。金间隔从来作。寿年方七十五。能住。人百岁超尘虑。净归清明又著。常认得梨花数。行已知藏洞府。仙簿。功元入蓬莱路。
胡祗＊	木兰花慢	题倪都运南塘莲社庐山社兰亭会后	知前代尊俎风流，犹为人永永景慕。其于善行名言，丰功懋烈，谁得而废之。去岁夏，仆忝与宾末，仅赘一阕，庶几异日，得附南塘莲社之故事云倚西风闲坐，谈清影，玉亭亭。问幽苦芳心，何时解语，脉脉盈盈。秋香欲无还有，似自怜、不嫁惜娉娉。好在芙蓉城阙，梦回罗袜尘生。多情争似总无情。残照又西倾。怕去去兰舟，露凉烟冷，月落参横。沙雁也能留客，倩溪光、相照晚妆明。缓按梁州丝竹，听番白新声。
李真人	望江南		丹砂道，学者亦如麻。不识铅中含白虎，竞烧粪秽觅金华。争得跨云。
许有壬	临江仙	黎江万梅方吐，而予来沙，风雪十日	十日恶风三尺雪，繁霜又满人间。梅花谁与问平安。玉肌清似削，争柰许多寒。梦绕琅璃江上路，竹篱茅舍青山。莫教芳酒滞归鞍。黄昏无限月，待我倚阑干。
王结	蝶恋花	雨中客至	久客幽燕怀故里。野鹤孤云，笑我京尘底。郑重佳宾劳玉趾。清谈娓娓消愁思。细雨斜风聊尔耳。病怯轻寒，莫卷疏帘起。燕燕于飞应有喜。
张宪	将进酒		酒如渑，肉如陵。赵妇鼓宝瑟，秦妻弹银筝，歌儿舞女列满庭。珊瑚案，玻璃罂，紫丝步帐金雀屏。客人在门主出迎，莲花玉杯双手擎。主人劝客客勿停，十围画烛夜继明。但愿千日醉，不愿一日醒，世间宠辱何足惊。珠万斛，金千籝。来日大难君须行，胡不饮此长命觯君不见刘伯伦王无功，醉乡深处了平生。英雄万冢瘗黄土，惟有二子全其名。
景覃	凤栖梧	以上三首见中州乐府	百岁中分，流年过半，尘劳系人无尽。桑柘周围，菅茅低架，且喜水亲山近。倦飞高鸟，算也有、闲枝栖稳。纸帐绸衾，日高睡起，懒梳蓬鬓。闲阶土花碧润。缓芒鞋、恐伤蜗蚓。倒掩衡门，空解草玄谁信。俗驾轻云易散，赖独有莲峰破孤闷。世事悠悠，从教莫问。
侯善渊	减字木兰花		淫声美色。底死谩生难弃舍。艳态娇妻。儿女恩情总送伊。除情去欲。惜气存神如珠玉。一点精金。失了难为复再寻。
马钰	满庭芳	赠小胡村李姑	姑姑修炼，听予重告。先要断除烦恼。擒捉心猿意马，休使返倒。如同男儿决裂，莫踌躇、更休草草。速下手，仗十分苦志，免参阎老。万种尘缘一削，得真欢真乐，渐通玄奥。密护无为清静，自然之道。应物真常幽，气神相结成丹宝，功行满，跨祥云，归去三岛。
姬翼	一剪梅		云水乡中即是家。性躯丘壑，志傲烟霞。清虚已战胜纷华。世事从他，扰扰如麻。客至何妨不点茶。相忘交结，冷淡生涯。坐中无物向人夸。唯有延生，一粒丹砂。
长筌子	满庭芳		大觉光明，不须外觅，人人各有如来。浮生迷昧，贩骨走千回。凿透灵源法海，禅河涨、风浪崔巍。泥牛吼，威音嘹亮，铁壁起云雷。菩提。无缝塔，林峦掩映，山色分开。任曹溪雪满，漏泄红梅。处处香严法界，休分别、只树蒿莱。真消息，孤峰顶上，石女绣莓苔。
姚燧	浪淘沙	送贡应奉仲章归观宣城	明月万家。蟋蟀哀音。何人不起故园心。一语最难留断袖，说观云林。回首玉堂深。谁纶音。都门无酒与君斟。只赋祈招当赠别，如玉如。
刘处玄	蓦山溪		王徐道友，今日重相别。甚日再相逢，到来岁、新秋重歇。一年一到，百载几番来，且暂坐，意休忙，乌兔生还灭。人间宠辱，辱似圆光缺。少喜虑多忧，想憎爱、是非慵说。天元将尽，奉劝速修真，游洞府，隐松峰，无事看庄列。
李真人	菩萨蛮		还丹龙虎将何作。北方玄武南朱雀。朱雀变为龙。元宫养大虫。大虫食草木。龙爱吞金玉。交战向沧溟。俱伤血满形。
元好问	折丹桂		秋风秋露清秋节。秋雨过，秋香初发。二仙生日好秋天，气节与、秋霜争裂。秋宵开宴群仙列。秋娘唱、秋云低遏。寿杯双劝祝千秋，镇长似。
邵亨贞	东风第一枝	春来兼旬，寒气不减。旧腊正月	南金偶道及前作，欠然命笔次韵，故又口占为谢乱雨敲窗，深镫晕壁，孤屏相对吟影。醉余梦蝶难寻，起来睡鸳较冷。东风急处，又卷得残云催暝。柰暗愁、忽到梅边，夜半粉香熏醒。门正掩、暮帘仨静。花未闹，小军预整。斗茶尚忆分曹，赋诗更联古鼎。春衫慵试，怕误了金鞍相并。待小桃、开满前溪，且踏武陵渔艇。
姚燧	阳春曲		笔头风月时时过，眼底儿曹渐渐多。有人问我事如何？人海阔，无日不风波。
王丹桂	喜迁莺	赠康德机	宿缘深重。早省悟浮生，都如一梦。壮志回头，专心入道，尘事豁然驱屏。要脱死生轮转，认取元来本柄。甚为准。待与君说破，些儿捷径。日用。持清静。积累内功，外行心平等。次泯贪嗔调和神气，休放马猿驰骋。万里黑云消散，一点灵明光莹。仙路稳。这回须免了，改头换影。
姬翼	西江月		不在拳头指上，何劳眼尾眉尖。本来一点要安恬。点缀丝毫即玷。莫蒲团竹椅，休躯象轴牙笺。此心冥处贯洪纤。妙用头头有验。
尹志平	虞美人	劝世	迩来似觉精神涌。识破人间梦。皆因恬淡乐清和。与物无私，光照遍山河。如今普劝修真众。莫待空无用。一朝归去恨身卑。悔不当时，勤苦。
刘因	菩萨蛮	湖上即事	楼前曲浪归桡急。楼中细雨春风泾。终日倚危阑。故人湖上山。高情浑似旧。只在东风瘦。薄晚去来休。装成一段愁。
丘处机	贺圣朝	静夜	夕阳沉后，陇收残照，柏锁寒烟。向南溪独坐，顺风长听，一派鸣泉。迢迢永夜，事忘闲性，琴弄无弦。待云中、青鸟降祥时，证陆地神仙。
张翥	风入松	广陵元夜，病中有感	东风巷陌暮寒骄。灯火闹河桥。胜游忆遍钱塘夜，青鸾远、信断难招。蕙草情随雪尽，梨花梦与云销。客怀先自病无聊。绿酒负金蕉。下帷独拥香篝睡，春城外、玉漏声遥。可惜满阶明月，更无人为吹箫。
姬翼	武陵春		断鼻芒鞋秋后扇，不是背时行。侧卧香炉没底铛。着甚更峥嵘。此物只宜闲处顿，相见各无情。莫怪凄然冷似冰。安稳过平生。
张翥	摸鱼儿	春日西湖泛舟	涨西湖、半篙新雨，麴尘波外风软。兰舟同上鸳鸯浦，天气嫩寒轻暖。帘半卷。度一缕、歌云不碍桃花扇。莺娇燕婉。任狂客无肠，王孙有恨，莫放酒杯浅。垂杨岸，何处红亭翠馆。如今游兴全懒。山容水态依然好，惟有绮罗云散。君不见。歌舞地、青芜满目成秋苑。斜阳又晚。正落絮飞花，将春欲去，目送水天远。
马钰	苏幕遮	鸣鹤馀音卷四之	中丹田，多玄妙。聚宝池中，五色霞光照。姹女婴儿尽欢笑。炼就金丹，价值千千兆。服一粒，馨香妙。换骨抽胎，万病消除了。返老还童年又少。快乐逍遥，倚定岩溪晓。
谭处端	忆王孙		心中无事气神和。不觉欣欣言语多。剑用道钢磨更磨。害风哥。割了。
王哲	苏幕遮	赠京兆王小六郎	这仁人，忒伶俐。问我修行，便出非常意。怎奈时间家事累。更有一般，妻子应难弃。劝明公，休出离。日名香，谨把三光贵。万事心怀方便起。岁举时臻，也到云霞里。
李齐贤	巫山一段云	山市晴岚	海气蒸秋热，山容媚晓晴。森森万树立无声。空翠袭人清。镜里双蛾敛，机中匹练横。隔溪何处鹧鸪鸣。云日翳还明。
马钰	满庭芳	和张飞卿殿试韵	七赴皇都，三经殿试，怎知炼气绵绵。心猿休歇，意马罢强颠。燕处申申快意，仗清净、固住灵源。玄玄处，三光并秀，照耀洞中天。劝君开觉悟，休驰才俊，听取余言。有逍遥妙路，无说无传。决烈一刀两段，绝缘虑、自是通玄。真功就，留侯的裔，继踵作神仙。
赵可	凤栖梧	以上十首见中州乐府	霜树重重青嶂小。高栋飞云，正在霜林杪。九日黄花才过了。一尊聊慰秋容老。翠色有无眉淡扫。身在西山，却爱东山好。流水极天横晚照。
侯善渊	减字木兰花		深根固蒂。天宝流霞光满济。返照连天。冉冉程程玄又玄。无生无灭。湛湛孤然明皎洁。昕散云寥。点破清虚上九霄。
张野	水龙吟	为何相寿	中原几许奇才，乾坤一担都担起。人人都让，庙堂师表，吾儒元气。报国丹诚，匡时手段，荐贤心地。这中间妙理，无人知道，公自有，胸中易。眉宇阴功无际。看阶前紫芝丹桂。且休回首，明波春绿，聪山晚翠。盛旦欣逢，寿杯重举，祝公千岁。要年年霖雨，变为醇酎，共苍生醉。
王庭筠	乌夜啼		淡烟疏雨新秋。不禁愁。记得青帘江上、酒家楼。人不住。花无语。水空流。只有一双樯燕、肯相留。
王哲	苏幕遮		少烦人，稀赴会。我自无恩，莫把他人怪。廉俭温良身自在。莫追陪，免得常躯债。有钱时，人见爱。及至无钱，亲也全疏待。且见世情如此态。察尽人心，暗想除非外。
许有壬	清平乐	避暑神山咏桂	堂前双桂。云泼交加翠。火老金柔花尚未。且爱清阴满地。秋风一旦花开。天香吹散亭台。却被花神见笑，先生未必能来。
元好问	石州慢		儿女篮舆，田舍老盆，随意林壑。三重屋上黄茅，赖是秋风留著。旧家年少，也曾东抹西涂，鬓毛争信星星却。岁暮日斜时，尽栖迟零落。如昨。青云飞盖追随，倾动故都城郭。叠鼓凝笳，几处银屏珠箔。梦中身世，只知鸡犬新丰，西园胜赏惊还觉。霜叶晚萧萧，满疏林寒雀。
王沂	清平乐	春去	宿酲初醒。袅袅吟鞭影。蜀道秦川行路永。罗袖残香消尽。清明寒食匆匆。能消几日东风。蝴蝶不知春去，画桥贪趁流红。
滕宾	瑞鹧鸪	赠歌童阿珍 词品五	分桃断袖绝嫌猜。翠被红兴不乖。洛浦乍阳新燕尔，巫山行雨左风怀。手携襄野便娟合，背抱齐宫婉娈怀。玉树庭前千载曲，隔江唱罢月笼。
李孝光	水调歌头		坐上且停酒，听我别时歌。人生会面何少，离别一何多。我有两行铁汁，平生不为人泣，但恐也滂沱。劝尔且轰饮，挈脚打琵琶。走儿童，骑竹马，折桃花。沙头日日风雨，犹自鼓频挝。今日玉箫台下，明日天台路上，是处是天涯。鹏搏扶摇稳，我欲趁飞车。
王恽	点绛唇	寿周干臣	秋气平分，画阑桂树秋香底。良辰美景，弃取花前醉。彭寿添君，白也诗堪拟。高歌起。月波如水。长照金尊里。
吴景奎	洞仙歌	漫兴	云间倦翼，向林边知倦。回首吾庐梦中见。霜催、吟鬓尘征衫，竟孤负、清夜猿惊鹤怨。绨袍空敝却，岁月无情，赢得当时故人恋。漫索笑，共梅花，弄粉吹香，怕肠断、东风庭院。柰芳草萋萋怨王孙，看江北江南，几回青遍。
王恽	水龙吟	送焦和之赴西夏行省	当年紫禁烟花，相逢恨不知音早。秋风倦客，一杯情话，为君倾倒。回首燕山，月明庭树，两枝乌绕。正情驰魏阙，空书怪事，心胆堕，伤殷浩。祸福无端倚伏，问古今、几人明了。沧浪渔父，归来惊笑，灵均枯槁。邂逅淇南，岁寒独在，故人襟抱。恨黄尘障尺，西山远目，送斜阳鸟。
于立	水调歌头	玉山名胜集	微红晕双脸，浑黛写新愁。好似霓裳仙侣，曾向月中游。忆得影娥池上，金粟盈盈满树，风露九天秋。折取一枝去，簪向玉人头。夜如年，天似水，月如钩。只恐芳时暗换，脉脉背人流。莫唱竹西古调，唤醒三生杜牧，遗梦绕扬州。醉跨青鸾去，双阙对琼楼。
刘敏中	清平乐	山行见芍药 山中芍药五月始开，有感	山寒开晚。开也无人管。风里欹红颜色浅。恨与天涯共远。多时立马彷徨。一枝为挽余香。欲说扬州旧谱，怕渠分外凄凉。
王哲	采桑子	道友问变化（原误作巫山一段云，兹	堪嗟万物阴阳内，造化因功。休论西东。只在三光秀气中。公如会得疾安脚，便做飘蓬。脱了凡笼。一个真灵入碧空。
刘敏中	清平乐	次前韵	悠扬酒望。点缀春情状。云气欲酣花气荡。语燕啼莺下上。水边柳阁松庵。遥遥眼力先探。一阵山风雨过，马头日脚烘岚。
刘处玄	满庭芳	藏头拆字	寸明，真灵通慧，无挂碍清凉。华混世，人笑似风狂。祖丘刘谭马，消灭、万虑俱忘。猿住，通道德，岂肯外昭彰。分清静妙，婴男姹，云路休忙。虚无造化，汞结铅光。兀腾腾飘逸，贩骨、了无常。袍侣，公甘镇，诗挈满庭芳。
袁易	洞仙歌	去冬无雪，新岁乃稍稍见，正月二十	与勉夫对坐萧齐，即景漫赋江枫汀树，挂寒云零乱。天阔谁填莫愁满。散玉尘千斛，装柴门，堪笑处、天女多情恨晚。灞桥丝样柳，恰试鹅黄，笛里东风便吹断。莫话剡溪船，乘兴归来，早闲了落梅庭院。爱搀占西园做飞花，又不道春光，
刘敏中	满江红	自述呈知己时有小言	鸟飞兔走，叹劳生、浮世匆匆如此。眼底风尘今古梦，到了谁非谁是。击短扶长，曲邀横结，为问都能几。悠悠长啸，谩嗟真个男子。数载黄卷青灯，种兰植蕙，颇遂平生喜。冷笑纷纷儿女语，都付春风马耳。美景良辰，亲朋密友，有酒何妨醉。高歌一曲，二三知己知彼。
元好问	临江仙	孟津河山亭同钦叔赋，因寄希颜兄	试上古城城上望，水光天影相涵。都将形胜入高谈。河山君与我，独恨少髯参。造化戏人儿女剧，狙公暮四朝三。百年都合付薰酣。人家谁有酒，吾与典春衫。
元好问	画堂春		月娥来自广寒宫。步摇环佩丁东。戏鸾双舞驾天风。云满虚空。一翦玉梅花小，九霞琼醴杯浓。凤箫千载莫匆匆。且醉壶中。
许有壬	太常引		幽人早起赴池亭。看初日、照娉婷。风盖露珠倾。又胜似、前时雨声。水沉乡里，锦云深处，双桧插天青。一叶钓舟轻。似野渡、无人自横。
元好问	促拍丑奴儿	学闲闲公体 此下原附闲闲公同赋	朝镜惜蹉跎。一年年、来日无多。无情六合乾坤里，颠鸾倒凤，撑霆裂月，直被消磨。世事饱经过。算都输、畅饮高歌。天公不禁人间酒，良辰美景，赏心乐事，不醉如何。
刘仲尹	鹧鸪天		楼宇沈沈翠几重。辘轳亭下落梧桐。川光带晚虹垂雨，树影涵秋鹊唤风。人不见，思何穷。断肠今古夕阳中。碧云犹作山头恨，一片西飞一片。
王哲	减字木兰花		凡躯四假。便做长年终不藉。水葬鱼收。教你人咱业骨骰。这回去也。一颗明珠无有价。正是真修。稳驾逍遥得岸舟。
谭处端	沁园春		倏忽光阴，四大浮空，是非久坚。这轮回谁保，朝昏彻彼，家缘恩爱，系绊迁延。一个真灵，千生万劫，苦海浮沉逐孽缘。当须悟，在伊家慷慨，生死争先。聪明切听微言。好放下闲愁搜妙玄。认贫闲寂淡，休生恶勘，元初一点，摆出新鲜。直正无私，常行平等，坦荡逍遥任自然。真功行，向闲中慢慢，积累成千。
王旭	踏莎行	雪中看梅花	两种风流，一家制作。雪花全似梅花萼。细看不是雪无香，天风吹得香零落。虽是一般，惟高一着。雪花不似梅花薄。梅花散彩向空山，雪花。
马钰	满庭芳	证仙果	牝锁玄通，龙奔虎走，微微调息绵绵。清风透户，不放马猿颠。姹女婴儿相遇，论清净、至妙根源。无作做，自然成道，决上大罗天。愚男专恳告，十方父母，听取儿言。愿茶坊酒肆，递互相传。莫以孤言貉语，是端的、秘密幽玄。凭斯用，人人有分，个个做神仙。
尹志平	临江仙	西山静坐	静坐西山深有益，等闲人事稀逢。终朝饭饱恣疏慵。养成清静体，化出主人公。三十年来都乱觅，如今认证真容。狂情灭尽法皆空。本来无一事，刚恁费千功。
周巽	渔歌子		满身松露陟崔嵬。行逐岩前麋鹿来。枫叶落，菊花开。日斜人唱采薪。
王丹桂	醉桃源	赠吾古论戒师善渊	本来一点号牟尼。端严越世奇。随缘应物任施为。圆明合范围。或显用，或潜机。灵光出入随。但能认正决无疑。携云物外归。
姬翼	水调歌头		彻底探囊箧，那得一钱看。从来底事活计，不与俗相干。似得饮中贤圣，涤尽浇心酩酊，冷眼视尘寰。斩断利名锁，踏破死生关。做些痴，撒些懒，放些顽。六门拖拽不出，蛰窟且。别有非常手段，捻聚虚空一片，澄澈夜光寒。会得个中意，何必问三山。
虞集	苏武慢		皓月清霜，钓舟如叶，闲渡小溪澄碧。银汉无声，玉虹横野，斗柄正垂天北。半幅乌纱，数根华发，一野凫飞舄。问回仙、城南老树，能见几何今昔。西华顶、十丈高花，九天秋露，结就翠房瑶实。脱屣非难，凌空何远，三咽雪融冰液。辟谷神方，餐霞真诀，一去更无消息。笑人间、长住虚空，谁似一轮红日。
白朴	风入松	咏红梅将橙子皮作酒杯 以上四印齐本	使君高宴出红梅。腰鼓揭春雷。更将红酒浇浓艳，风流梦、不负花魁。千里江山吴楚，一时人物邹枚。软金杯衬硬金杯。香挽洞庭回。西溪不减东山兴，欢摇动、北海樽垒。老我天涯倦客，一杯醉玉先颓。曹光辅词及僧仲璋词另录。
元好问	浣溪沙		梦绕桃源寂寞回。春残滋味似秋情。多情翻恨酒为媒。数点雨声风约住，一帘花影月移来。小阑幽径独徘徊。
元好问	鹧鸪天		抛却浮名恰到闲。却因猥懒得颟顸。从教道士夸悬解，未信禅和会热谩。山院静，草堂宽。一壶浊酒两蒲团。题诗寄与王夫子，乘兴时来看药。
邵亨贞	浪淘沙	拟遗山  浙江秋兴	红叶满青山。映溪湾。柴门鸡犬白云间。江上草堂尘不到，老子心闲。霜后橘兰斑。篱菊香残。夕阳回首一冯阑。世事悠悠吾老矣，且放杯。
姬翼	巫山一段云		暖候飞灰律，阳和入烧痕。密传春色满乾坤。枯朽斗争新。妙用无私无象。雕刻万形千状。不言品物自芸芸。何必问东君。
尹志平	西江月	赠张先生	日用灶头然火，时教突里亡烟。始终如一志精专。也胜往来打转。放下纷纷尘事，明通朗朗玄言。一朝功到性灵圆。便是蓬莱中选。
凌云翰	苏武慢		身在云间，目穷天际，一带远山如隔。隐隐迢迢，霏霏拂拂，蔓草寒烟秋色。数着残棋，一声长啸，谁识洞庭仙客。对良宵、明月清风，意味少人知得。君记取、黄鹤楼前，紫荆台上，神有青蛇三尺。土木形容，水云情性，标韵自然孤特。碧海苍梧，白苹红蓼，都是旧时行迹。细寻思、离乱伤神，莫厌此生欢剧。
许有壬	摸鱼子		买陂塘旋载杨柳，闲宫宜治闲务。老天助我攻清淡，两月不遭泥雨。规别渚。更累土为山，留土分为屿。乡人共语。叹百岁芜，一朝疏辟，此去日成趣。江湖愿，自是平生心许。元英谁羡陈吕。石渠细溜鸣琴筑，清似我家诗句。杯引醑。便收拾松风，写入丝桐谱。区区学古。愧愧禄无功，投闲有分，犹患不如圃。
王哲	捣练子		水中金。忒幽深。玄玄妙妙怎生寻。哩，哩。从初得，到如今。西风时复送清音。哩，哩。
马钰	满庭芳	赠宁海颜先生	降心一著，有些法度。要你自心省悟。闲想骷髅模样，缘甚作做。因贪气财酒色，损精神、堕於恶趣。如恐怖，管不须擒捉，自然得住。觉照心开坦荡，见浮名浮利，如无归素。内外倒颠颠倒，道家活路。触来不摇不动，遮本来、一点堪顾。神光灿，上九霄，跨云归去。
元好问	点绛唇		玉蕊轻明，洗妆偏费春风手。韵香襟袖。别是闺房秀。锦瑟华年，醉东园酒。西归后。旧家花柳。谁得何郎瘦。
刘因	风中柳	饮山亭留宿	我本渔樵，不是白驹空谷。对西山、悠然自足。北窗疏竹。南窗丛菊。爱村居、数间茅屋。风烟草，满意一川平绿。问前溪、今朝酒熟。幽禽歌曲。清泉琴筑。欲归来、故人留宿。
王恽	卜算子	辛卯九月二十三日夜，梦上层兰北望	，殊分明也。觉而赋此，秋涧老人识一抹截头云，从龙发。尾足连卷见半空，霁色翻苍。举手欲攀鳞，散我麒麟。天外雄风秘化机，吹落苍烟峡。
李真人	菩萨蛮		还丹父母将何作。木从火里生枝博。枝博既芳荣。离宫火渐明。渐明终却灭。化土生金屑。土谢玉金乡。金来归北方。
元好问	木兰花慢		对西山摇落，又匹马，过并州。恨秋雁年年，长空澹澹，事往情留。白头。几回南北，竟何人、谈笑得封侯。愁里狂歌浊酒，梦中锦带吴钩。岩城笳鼓动高秋。万灶拥貔貅。觉全晋山河，风声习气，未减风流。风流。故家人物，慨中宵、拊枕忆同游。不用闻鸡起舞，且须乘月登楼。
李俊明	酹江月	承济之和复用元韵	脱巾挂壁，向雀罗门外，几回迎客。纵有一尊陶写後，不遇当年仪狄。未著祖鞭，先投班笔，老恨无才力。天涯地角，断蓬流落踪迹。归去作个闲人，锦囊诗句，都向闲中得。漫说他乡光景好，多少世情风色。损友违三，益朋近五，易卦占山泽。人间星聚，不知天上何夕。
刘燕歌	太常引		故人别我出阳关，无计锁雕鞍。今古别离难，蹙损了蛾眉远山。一尊别酒，一声杜宇，寂寞又春残。明月小楼间，第一夜相思泪弹。
王惟一	西江月		看尽丹经万卷。不明真汞真铅。那堪火候不曾传。都是肓修瞎炼。一句真诠妙显，得知心得昭然。神归气伏不欹偏。刻刻打成一片。
许有壬	摸鱼子	次明初为寿韵	算驱驰三十余岁，只将光景虚度。野云本是无心物，办得几多霖雨。还自许。量绵力粗才，犹可松筠主。天方见与。把村落溪山，风烟朝夕，着在最佳处。青年志，万一容裨当宁。何惭与哙为伍。归来千仞冈头看，却笑瓮天飞舞。方学圃。要摘我园蔬，细和渊明句。醉语。道咫尺重阳，登高落帽，休竞汨罗渡。
胡炳文	水调歌头	为扬志行寿 强村最书用明刊云峰文	绛阙春回近，先放玉堂梅。当时产此人杰，天岂偶然哉。吾道以为元气，学者仰如北斗，聊复振儒台。来岁紫微阁，阊阖看天开。七旬老，千里路，为公来。二十年前，绣衣曾奉紫霞杯。今朝湖光山翠，喜有碧桃玉藕，寿酒得重陪。明日赋归去，回首望蓬莱。
许有壬	清平乐	题郭思诚山居	西岩仙老。身在蓬莱岛。竹月松云尘不到。况有清风自扫。霜溪浅碧摇沙。烟村落照明霞。说与门前鸥鹭，仙家又是渔家。
白朴	朝中措	题阙	苍松隐映竹交加。千树玉梨花。好个岁寒三友，更堪红白山茶。一时折得，铜瓶插看，相映乌纱。明日扁舟东去，梦魂江上人家。
刘仲尹	鹧鸪天		满树西风锁建章。官黄未里贡前霜。谁能载酒陪花使，终日寻香过苑墙。修月客，弄云娘。三吴清兴入淋浪。草堂人病风流减，自洗铜瓶煮蜜。
张翥	一枝春	闹蛾	雾翅烟须，向云窗斗巧，宫罗轻翦。翩翩鬓影，侧映宝钗双燕。银丝蜡蒂，弄春色、一枝娇颤。谁网得、金玉飞钱，结成翠羞红怨。灯街上元又见。闹春风簇定，冠儿争转。偷香傅粉，尚忆去年人面。妆楼误约，定何处、为花留恋。应化作、晓梦寻郎，采芳径远。
许衡	满江红	别大名亲旧 元草堂诗余	河上徘徊，未分袂、孤怀先怯。中年后、此般憔悴，怎禁离别。泪苦滴成襟畔湿，愁多拥就心头结。倚东风、搔首谩无聊，情难说。黄卷内，消白日。青镜里，增华发。念岁寒交友，故山烟月。虚道人生归去好，谁道美事难双得。计从今、佳会几何时，长相忆。
马钰	感皇恩	继重阳韵	钟吕遣风仙，专行教化。故锁庵门即非假。用机诱我，暗剔灵明惺洒。脱家风狂做，弃儒雅。真个内容，难描难画。六铢衣光彩，体披挂。手擎丹颗。莹莹光明无价。盖因传得些，非常话。
李俊明	南乡子	上夫人寿日	香霭博山炉。罗绮森森奉燕居。书锦归来冠盖里，当时。曾拜金花大国书。一旦得双珠。阿大中郎喜有馀。见说上天虽富贵，争如。平地仙家。
梁寅	八声甘州	近里有妄男子，为妻所后，遂忿而	独守无妄，既历十五年，夫竟旅困羞归，而妻能洁以自守，独理其家，因记年时波荡两鸳鸯，雌雄各分流。恨郎情似水，妾心如石，此恨难休。自古恩深沧海，富贵等云浮。何忍轻离别，翻爱为仇。君看江头枯树，纵春风虚过，根干仍留。且牵萝空谷，蓬户自绸缪。想秋胡、未忘故态，怕无金、相赠却怀羞。归来日，郎嗔妾忿，都合冰消雾收。光绪十五年石门集刻本及朱氏强村丛书本校订。
虞集	浣溪沙		风力清严扫暮烟。纤尘不疑月婵娟。太虚那得有中边。大地山河空复影，九霄宫阙旧无传。几承剑气一飘然。
周巽	渔歌子		寒江独钓去还来。机静应无鸥鸟猜。冰柱折，雪梅开。坐拥羊裘夜未。
马钰	采桑子	出家人道（原调误作卜算子兹据律改	扶风全道名通一，道号无忧。见画骷髅。猛烈收心事事休。四旬有六霜侵鬓，拂袖云游。休要刚留。譬似无常限到头。
张翥	虞美人	题临川叶宋英千林白雪  多自度腔，	千林白雪花间谱。价重黄金缕。尊前自听断肠词。正是江南风景落花时。红楼翠舫西湖路。好写新声去。为凭宫羽教歌儿。不道峰居才子鬓如。
王吉昌	江梅引	气邪归正	浩然气动混元功。契修崇。运清风。透彻三关，上下自然充。腠外浮游收入内，尽一指，都归玉路中。神迎天谷傲晴空。养冲融。得疏通。体了无萦，澄湛证参同。物我两忘真豁畅，无为理，至圆成显圣功。
王处一	满庭芳	三宣到都住持天长观，复敕修新道院	诏赴天长，敕修堂宇，道弘一布归真。我师玄化，谭马并加恩。七朵金莲显异，清朝喜、优渥惟新。重宣至，车乘驷马，祝谢圣明君。皆成诸法会，亲王宰职，里外忠臣。遇太平真乐，道德洪因。更望参玄众友，遵三教、千古同欣。齐回向，吾皇万寿，永永御枫宸。
刘敏中	水龙吟	阳丘南逾五里，余别墅在焉。地方仅	绝。下为通达人由其中，东垂蔽古藤，晦密尤峻。绣江远来触异隅刮足而北，余流复西，达于坤维，周览上下，岿台宛然，因取渊明语，命之曰赋诗之台。南偏少东尤高敞，东向为小亭，轩户始开，而长白湖山诸峰林壑，奔跃来见，明姿晦态，与乡江相表里。复取谢灵运语，命之曰含晖之亭。亭之筑，实至元辛前重阳一日也。戏作乐府水龙吟一首，书尽壁，以认其始，且以为老子醉后浩歌之资云乾坤遗方台，赋诗名字从吾起。十分高处，更宜着个，含晖亭子。无数青山，一时为我，飞来窗里。渺浮天玉雪，江流忽转，风雨在、寒藤底。尝试登临其上，把闲愁、古今都洗。长空淡淡，无言目送，飞鸿千里。看取明年，四围松菊，一番桃李。放篮舆杖屦，醒来醉往，自今朝始。
尹志平	减字木兰花	秋阳道友见过	金波玉液。除却妫川无处觅。玉液金波。一饮能教五气和。还丹大药。服了令人常快乐。大药还丹。福薄众生要见难。
刘秉忠	鹧鸪天		花满尊前酒满卮。不开笑口是痴儿。山林钟鼎都休问，且听双蛾合一词。春烂处，夜晴时。玉壶香袅冷胭脂。海棠影转梧桐月，吟到梨花第一。
吴镇	渔父		舴艋为舟力几多。江头云雨半相和。殷勤好，下长波。半夜潮生不那。
王吉昌	绿头鸭		貌幽玄。混成法像无边。悟真常、灵明妙用，越骊珠、独耀深渊。真圣、穿山透壁，展威风、入地升天。变化多方，神通挥霍，一轮炳耀头孤圆。净洒洒、难握难把，朗朗湛如然。无为相、高低莫测，远近难诠。非空色、亦无二体，显本来、清净因缘。大千界、浑无碍，证方寸、拍塞坤乾。究竟圆通，不离不即，堂堂恢廓体然。括慧灼、天真至理，悟入奋威权。妙中妙、腾今跨古，无像功全。
邵亨贞	齐天乐	戊戌冬初，领省檄，会无锡州将李正	民居荡析，皆黄茅白骨之境，眼界殊恶。李索赋，道间口占复命西风满面吹华发，肩与遍行荒野。草莽无垠，人烟埽迹，犹有青山如画。斜阳又下。柰倦宿军营，喜逢田舍。官事驱驰，旅途情绪顿衰谢。天边雁飞渐远，故园回首处，离恨难写。寒人征衣，云遮望眼，忘却向来潇洒。尘氛未解。便好问归舟，早图休驾。梦绕寒谷，小梅应绽也。
刘敏中	破阵子	野亭遣兴	老眼偏宜大字，白头好映乌纱。诗不求奇聊遣兴，酒但成醺也胜茶。出家元在家。野水傍边种竹，草亭直下栽花。拙妇善供无米粥，稚子能描枯树槎。无涯还有涯。
王处一	苏幕遮	劝迷途	叹迷人，如大醉。敢使机谋，争眼谩天地。杀盗邪淫咒神理。一向无知，不顾临时罪。气归空，形委废。性识区区，走入幽牢里。无限冤魂谁放你。鞭棒随身。蛇狗争吞噬。
王吉昌	减字木兰花	右初四日乾偶坤通得六合	乾坤呈瑞。六合三才八卦备。四返归真。一粒神丹气像新。见前必定。酩酊沉沉浑未醒。子母团圆。云步长春法界天。
许有壬	摸鱼子	凤凰台，次汤碧山教授韵	自箫韶九成来后，岐山犹是隆古。嬴颠刘蹶相枕藉，几度狸号舞。堪笑处。又蕞尔钟山，一霎神光吐。鹤汀凫渚。问吴德何徵，紫霄轻下，天意竟谁许。江山好，老子狂今箕踞。千年考信无据。多情只有秦淮月，还照故宫焦土。昏复曙。漫寒暑悠悠，老尽梧桐树。从今记取。看阿阁成巢，朝阳应瑞，椽笔为君赋。
白朴	西江月	题阙	过隙光阴流转，还丹岁月绵延。几人青髻对长年。且斗时间康健。四海幸归英主，三山免化飞仙。大家有分占桑田。近日蓬莱水浅。
张野	江城子	和元复初赋玄圃梅花	雪迷幽径月迷津。水南村。竹间门。惟有天寒，翠袖伴朝昏。玄圃移根来万里，空怨杀，楚江云。玉堂深处护仙真。怕京尘。染芳魂。一种清香，占断百花春。只恐东君偏爱惜，桃与李，却生嗔。
张野	鹊桥仙		无穷前古，无穷后世。分得中间百岁。人生七十古来稀，况八九、不如人意。荣枯梦幻，功名儿戏。争甚一时闲气。劝君从此更休痴，且拚却。
尹志平	临江仙		本是一般孤另物，被他染着难知。迷云消散慧风吹。何劳身外觅，端坐是天西。万语千言终未悟，悟来一字成非。竿头进步勿生疑。般般都撒手，种种自皆离。
丘处机	诉衷情	九日后作	纷纷霜叶乱飘?时令过重阳。黄花烂漫依槛，犹自吐清香。秋渐老，夜弥长。道情昌。云庵入定，法界游仙，不动凄凉。
白朴	玉漏迟	题阙	故园风物好。芳樽日日，花前倾倒。南浦伤心，望断绿波春草。多少相思泪点，算只有、青衫知道。残梦觉。无人解我，厌厌怀抱。懊恼。楚峡行云，便赋尽高唐，后期谁报。玉杵玄霜，着意且须重捣。转眼梅花过也，又屈指、春残灯闹。妆镜晓。应念画眉人老。
吴存	水龙吟	秋水泛舟	陶公三尺渔梭，十年来藓枯尘壁。无端夜半，风雷入梦，晓痕犹湿。起唤兰桡，荻花荡漾，黏天晴碧。望芝云一点，烂银盆里，青螺眼中堪识。独倚枕床清啸，看千帆霎时风力。孤篷稳紧，钓车慢卷，绿杨汀侧。远树如烟，飞鸥如雪，暮愁如织。倩何人小拂朱弦，写入一江秋色。
王哲	捣练子		名利海，是非河。王风出了上高坡。哩，哩。才候十年功行满，白云深处笑，呵呵。哩，哩。
丘处机	木兰花慢	西虢作善者多，而感应屡至	伫登临旷望，涌云气，北山兴。旋恍惚阴阳，虚无变化，寥廓充盈。奇峰状如太华，霭层、峻极染空青。急雨翻盆泼墨，迅雷激电飞声。威灵。大骋神通，三伏暑，结凝冰。叹是处飘风，良田遇害，厦屋遭倾。唯斯道乡幸感，屡涔涔至也忽然轻。深信皇天辅德，善因恶果分明。
白朴	朝中措	题阙	田家秋熟办千仓。造物恨难量。可惜一川禾黍，不禁满地暝蝗。委填沟壑，流离道路，老幼堪伤。安得长安毒手，变教四海金穰。
王哲	捣练子		此圆通。住虚空。冥冥杳杳怎生穷。哩，哩。分南北，看西东。悟来只在笑谈中。哩，哩。
元好问	江城子	效花间体咏海棠	蜀禽啼血染冰蕤。趁花期。占芳菲。翠袖盈盈，凝笑弄晴晖。比尽世间谁似得，飞燕瘦，玉环肥。一番风雨未应稀。怨春迟。怕春归。恨不高张，红锦百重围。多载酒来连夜看，嫌化作，彩云飞。
侯善渊	西江月		务本颐生至理，迷源入死之机。亡邪守正更何疑。自有玄玄妙趣。赤子嬉游阆苑，青童笑指瑶池。西江月里折丹枝。保益精神久视。
王哲	玉堂春		得得修行，有令捷径走。子午俱无，何须卯酉。只用两珍，於余堪厮守。铅汞从教结作。凭则成丹，般般尽总透。摆正真风，名传不朽。搜出元初，那个为的友。到此方知是彻头。
刘因	西江月	赠赵提学酒 强村业书本樵庵乐府	买得鸡泉新酿，病中无容同斟。遣人持送旅窝深。呼取毛翁共饮。少个散花天女，维摩憔悴难禁。安排走马杏花阴。咫尺春风似锦。
李道纯	沁园春		叉手者谁，合掌者谁，击拳者谁。只这些伎俩，人犹错会，无为妙理，孰解操持。我为诸公，分明举似，老子瞿昙即仲尼。思今古，有千贤万圣，总是人为。可怜后学无知。辨是是非非没了期。况天地与人，一源分判，道儒释子，一理何疑。见性明心，穷微至命，为佛为仙只在伊。功成后，但殊途异派，到底同归。
鲜于枢	满江红	强村从书用善本书室藏钞本汉泉乐府	诗酒名场，人都羡、紫髯如戟。今已矣，星星满颔，不堪重摘。衰老自知来有渐，穷愁谁道寻无迹。笑刘郎、辛苦觅仙方，终无益。东逝水，西飞日。年易失，时难得。赖此身健在，寸阴须惜。生死百年朝有暮，盛衰一理今犹昔。问人间、谁是鲁阳戈，杯中物。丑，幸乞一笑，鲜于枢顿首。珊瑚木难卷八。
元好问	水调歌头	与李长源游龙门	滩声荡高壁，秋气静云林。回头洛阳城阙，尘土一何深。前日神光牛背，今日春风马耳，因见古人心。一笑青山底，未受二毛侵。问龙门，何所似，似山阴。平生梦想佳处，留眼更登临。我有一卮芳酒，唤取山花山鸟，伴我醉时吟。何必丝与竹，山水有清音。
梵琦	渔家傲		听说娑婆无量苦。三农望断海天雨。车水种苗苗不举。难禁暑。被风扇作荒茅聚。久旱掘泉唯见土。海潮又入蒹葭浦。南北东西皆斥卤。枯禾黍。官粮更要徵民户。
元好问	定风波	杨叔能归淄川，予别於山阳，作鹧鸪	旧游回首一凄然。当时好客谁为最，李赵风流两谪仙。居接栋，稼邻田，与君诗酒度残年。飘零南北如相避，开岁还分陇上泉。因用其意答之。李赵谓闲闲公与屏山也白发相看老弟兄。恨无一语送君行。至竟交情何处好。向道。不如行路本无情。少日龙门星斗近。争信。凄凉湖海寄馀生。耆旧风流谁复似。从此。休将文字占时名。
侯善渊	满庭芳		祖道无修，真常妙用，悟来表里相通。灵光现处，照见杳冥中。晃耀清虚浩大，无遮障、拍塞冲融。希夷甫，从来面目，返本复归空。真空。明皎洁，唯然旷大，难测难穷。一天吾道，寂湛出凡笼。妙化方生正祖，通元首、返本归宗。超三界，移神脱壳，物外显阳踪。
马钰	满庭芳	出樊笼，赠京兆刘法司	掣断名缰，敲开利锁，忻然跃出樊笼。无拘无管，纵步任西东。自在逍遥活计，占无为、清净家风。无情念，亦无憎爱，到处且和同。不唯身坦荡，心中豁畅，性上玲珑。更不搜婴姹，坎虎离龙。方寸澄清湛寂，得自然、神气和冲。神仙事，何愁不了，决定赴蓬宫。
王哲	卜算子	苏幕遮	坑休显貌。脉婴儿，饲长令饱。定真元诚傻俏。似清风，明月玄中妙。如若豹。勺归期，见地谁堪。吐桃花香杳袅。内珍珠，全得三光。
许有壬	行香子	同李元镇晚酌张氏小阁	璧月香云，小院重门。办诗愁、多是黄昏。梨花淡淡，柳絮纷纷。对古铜炉，神品画，靓妆人。半醉多羞，一笑欺春。有丹青、描写难真。秋波侧媚，云岫轻颦。是蕊珠仙，巫峡女，洛川神。
元好问	水调歌头		赋三门津黄河九天上，人鬼瞰重关。长风怒卷高浪，飞洒日光寒。峻似吕梁千仞，壮似钱塘八月，直下洗尘寰。万象入横溃，依旧一峰间。仰危巢，双鹄过，杳难攀。人间此险何用，万古秘神奸。不用然犀下照，未必飞强射，有力障狂澜。唤取骑鲸客，挝鼓过银山。
马钰	满庭芳	叹名利	利惹心猿，名牵意马，无昼无夜奔驰。波波劫劫，来往没休期。一向贪饕越煞，心劳役、形苦神疲。休迷执，一个口里，插得几张匙。堪嗟虚幻事，妻男走骨，自己行尸。又何须相爱，相恋相随。好把轮回趋躲，早参禅、访道寻师。长生话，有些微妙，端的上天梯。
吴镇	酒泉子	胥山松涛（在县东南十八里德化?	百亩胥峰，道是子胥磨剑处，嶙峋白石几番童。时有兔狐踪。山前万个长松树。下有高人琴剑墓。周回苍桧四时青。红日战涛声。
许有壬	沁园春	飞吟亭，和白玉蟾韵	少日飞腾，湖海奇胸，风云壮图。把人间远道，看为咫尺，眼前实地，认作虚无。酾酒中天，振衣千仞，尘世烟霞有几区。君山下，见洞庭清浅，欲问麻姑。故吾只是今吾。已深愧当年大丈夫。怅川流不息，直如逝者，天风高举，更有谁欤。鼎鼐何功，江山多幸，长铗归来食有鱼。神仙事，笑临邛道士，还在洪都。
侯善渊	满庭芳	以上上清太玄集卷九	粮畚担簦，云山水陆，远途不避风霜。为求天宝，与汝诉衷肠。至理先明一性，二仪现、三殿恢彰。玄关外，临空奕奕，杲日布红光。群灵皆受命，谁能保守，玉府元阳。万神交灿，九混中央。结就玄珠一颗，辉神彩、光列南昌。寥阳馆，华房出入，齐唱满庭芳。
张野	沁园春	壬子和人为寿用止酒韵	身世飘零，勋业何成，鬓华渐生。记去年欢笑，遨游帝里，今年憔悴，卧病江城。直道难行，浮名识破，正要生平两眼明。心无歉，但世间公论，自有人评。竹风萧飒初停。算何境、能如梦境清。问命之穷达，三杯酒软，身之去就，一叶舟轻。毁誉从他，醉醒在我，赢得篷窗听雨声。秋江上，更莼鲈无限，鸥鹭多情。
侯善渊	沁园春		混沌之中，恍惚存亡，何所运为。自妆分天地，三才应化，山川华丽，秀野兰芝。日月鲜明，移神显焕，洞晓阴阳合圣机。通爻象，离龙坎虎，二兽相持。山头雾锁寒溪。震霹雳、峥嵘聒太微。泻银河一派，珠千颗，泛冷波潋滟，光照华池。撮聚还源，收归鼎进，火候烹煎子午时。丹砂就，点形神永固，保命无衰。
刘处玄	酹江月		陇西余虑，到潍阳秦台，空来空去。贵府推官同太守，相访临归叮嘱。壬戌新正，欲邀到府，未见先生许。处玄重答，这里元宵亦做。四序孰悟三元，天官赐福，下救阴灵苦。生在中华崇道德，世赞名传千古。大醮洪禧，青词奏圣，感应应难遇。文山作醮，白龟莲衬王祖。
王恽	木兰花慢	赋红梨花	爱一枝香雪，几暮雨，洗妆残。尽空谷幽居，佳人寂寞，泪粉兰干。芳姿似嫌雅淡，问谁将、大药驻朱颜。塞上胭脂夜紫，雪边蝴蝶朝寒。风流韵远更清闲。醉眼入惊看。甚底事坡仙，被花热恼，惆怅东兰。细倾玉瓶春酒，待月中、横笛倩云鬟。吹散碧桃千树，尽随流水人间。
张可久	人月圆	三衢道中有怀会稽 北曲聊乐府前集今	松风十里云门路，破帽醉骑驴。小桥流水，残梅剩雪，清似西湖。而今杖履，青霞洞府，白发樵夫。不如归去，香炉峰下，吾爱吾庐。
许有壬	鹧鸪天	夜长臂痛手挛，展转不能寐，霜晓窗	枕上所得长短句三首，呈贤弟一笑。仍请于侄辈一和，以畅老怀白发京华恋俸钱。溪山游钓惜无缘。老来恶兴凭诗遣，枕上才成一两联。人自苦，月空圆。衾绸如铁夜如年。但稽子新文学，莫问宾朋岁几。
沈禧	风入松	题城西草屋	隐君家住郭西。清政总堪论。身居尘市心丘壑，四时将、风月平分。座有洪儒谈笑，门多长者蹄轮。数椽草屋仅容身。别是一乾坤。小山花木饶佳趣，势崭岩、气压昆仑。兴到自弹绿绮，闲来时倒金樽。
吴存	水调歌头	代赠医者葛道夫	欲问长生药，句漏有丹砂。只今医国妙手，还属葛仙家。出入圣神工巧，操纵温凉寒热，功用妙无涯。谈笑起沉痼，阖郡万人夸。又何必，神楼散，紫荷车。火攻更是上策，一灼补千瑕。使子声流梁楚，使子名齐和缓，当代更谁加。金帛何足报，吾笔解生花。
马钰	采桑子	誓死赤脚，夏不饮水，冬不向火	我今誓死环墙内，夏绝凉泉。冬鄙红烟。认正丹炉水火缘。师恩欲报勤修养，炼汞烹铅。行满功圆。做个蓬瀛赤脚仙。
王哲	集贤宾	鸣鹤馀音卷一	仔细曾穷究。想六地众生，强揽闲愁。恰才得食饱，又思量、骏马轻裘。有骏马，有轻裘。又思量、建节封侯。假若金银过北斗。置下万顷良田，盖起百尺高楼。儿孙自有儿孙福，莫与儿孙作马牛。贪利禄。竞虚名，惹机勾。岂知身似、水上浮沤。贪恋气财并酒色，不肯上、钓鱼舟。荒尽丹田三顷，荆棘多稠。宝藏库、偷了明珠，铁灯盏、渗漏了清油。水银迸散难再收。大丹砂甚日成就。杀曾叮咛劝，劝著后，几曾。苦海深，波浪流。心闲无事却垂钩。呜呼锦鳞终不省，摇头摆尾，姿纵来来，往戏波流。愚迷子，省贪求。只为针头上名利。等闲白了少年头。
李齐贤	木兰花慢	长安怀古	骚人多感慨，况故国、遇秋风。望千里金城，一区天府，气势清雄。繁华事，无处问，但山川景物古今同。鹤去苍云太白，雁嘶红树新丰。夕阳西下水流东。兴废梦魂中。笑弱吐强吞，纵成横破，鸟没长空。争如似犀首饮，向蜗牛角上任穷通。看取麟台图画，余马鬣蒿蓬。
袁易	烛影摇红	同前韵	二月江南，乱莺萦揽飞花阵。今年春苑淡如秋，疏柳闲三径。尘网么弦待整。怕离愁、琵琶话醒。牡丹犹未，杜宇休催，东君归准。赋笔才悭，故人能写兰成病。中流独自扣舷歌，空有鱼龙听。娃馆琴台路永。定何时、追随帽影。断崖歌树，蔓草平烟，凭阑俄顷。
华幼武	百字令	为彦弘母夫人寿 以上三首见淡生堂抄	人生七十，都道是、自古世间稀有。今日华堂，阿弥初度，更绵绵增寿。花柳呈妍香云霭，正好暮春时候。江山如画，百年风景依旧。最喜兰玉森森，彩衣齐拜，舞埙迭奏。罗绮香中蟠桃熟，争献瑶池王母。愧忝姻联倚庄椿，琼树岁寒长久。歌词一阕，敬称千岁春酒。
王处一	满庭芳	示门人，令往文登设贫	彭李刘哥，三人一志，能和满县知交。宁心效力，相助各坚牢。今日文山去也，设贫会、无论卑高。严冬苦，迎风冒雪，认取莫辞劳。搬柴并运水，依时救济，粒米休抛。禀合堂高意，宠辱含包。灭火须凭法忍，除阴鬼、全仗禅刀。真阳动，烹金炼玉，永永列仙曹。
王恽	好事近		华发一衰翁，世事眼中看彻。只为年来薄宦，负东山高节。冥冥神理到无凭，此外更何说。安得百壶春酒，埽羁愁如雪。
王处一	满庭芳	赠出家众	米麦精华，冲和恬淡，自然造化成神。无生妙道，变良因。既得长生久视，明颠倒、月伴风邻。先师教，颐真了性，富国更安民。清新腾朗耀，天威扫荡，灭祆氛。布大慈甘露，广被人伦。却返生前混沌，重加遇、枯朽逢春。方知道，三田宝满一性免沉沦。
张翥	东风第一枝	忆梅	老树浑苔，横枝未叶，青春肯误芳约。背阴未返冰魂，阳梢已含红萼。佳人寒怯，谁惊起、晓来梳掠。是月斜、花外幺禽，霜冷竹间幽鹤。云淡淡，粉痕渐薄。风细细，冻香又落。叩门喜伴金尊，倚阑怕听画角。依稀梦里，记半面、浅窥朱箔。甚时得、重写鸾笺，去访旧游东阁。
宋德方	雨霖铃	鸣鹤余音卷一	高山流水。叹知音者，世间能几。终南万里，烟霞归去也，岁云暮矣。拄杖药炉经卷，除此外、有何行李。乐恬淡、清静家风，一片灵台莹如洗。就中妙处因师指。下工夫、战退无常鬼。匣藏三尺神剑，霹雳响、火龙飞起。天下升平无事，白云间、笑傲而已。名利客，不信长生，奔走红。
李孝光	鹧鸪天		千载循良汉鲍宣。云仍儒雅故依然。龙门他日文章客，雁荡今朝行地仙。鱼脍玉，酒流泉。紫萸黄菊斗清妍。祝君此会年年健，药里阴功已付。
侯善渊	渔家傲		日照阳魂空中炼。璇玑运斡天网转。咫尺眼前人不见。通一线。炉开鼎裂天光现。瑞散琼花飞片片。香风暗拂灵雯面。冷淡清虚情雅宴。真堪羡。玉宸扶御寥阳殿。
许有孚	摸鱼子		买陂塘旋栽杨柳，平章风月专务。归来温树无人问，但听四窗荷雨。圆作渚。准拟似、神仙瀛海烟波屿。凭阑独语。笑元亮谋生，秫多菊在，唯识酒中趣。东华路。朝士从教推许。庙堂议论如吕。而今不说经纶话，只办西城联句。邻酒醑。更乘兴相从，香鼎兼琴谱。平生考古。已散却黄金，买回清福，倚杖看为圃。
马钰	探春令	赠王知玄	洞天几阵清清雨。遥指琼林堪睹。一条玉杖，随行探得，性内金莲吐。婴娇女姹来相聚。更有真龙虎。自然显出，祥光覆载，一个灵明主。
姬翼	春从天上来		身世蜗蛮。在一气盈虚，宛转循环。电光影里，石火星中，生灭如许时间。尽劳神胶扰，名与利、抵死相干。自摧残。为一团虚幻，百转机关。睫在眼前不见，但认假为真，倒大痴顽。太平难遇，真道难遇，识取旧日家山。到无何乡里，云霞步、玉蕊芝兰。会仙班。庆长春天上，来满人。
长筌子	倾杯		休休我省也，弃世俗、洞庭深处。好行步。大药烧成，宝珠收得曲按无弦，音胜宫羽。洪杨道德，风范钟吕，许由巢父。向逍遥彼岸，寻个水云侣。谁能继圣徒，智若愚，六情断灭，九玄通悟。妙粹冲虚，炳焕灵明，物物般般，无疑无虑。一真莹彻，功行满足，顿超尘所。便归来洒落，
朱唏颜	宴清都	饯提控令史林君瑞	试倚江亭棹。来执手、问君归计何早。宾僚攀挽，元戎举辟，正堪谈笑。青衫两见书考。且暂屈、致身未老。料鲲鹏、须奋天池，骅骝宁恋绉草。堪夸健笔挥斤，长材破的，积案如扫。霜台器重，兰省优容，十连仪表。平生不在温饱。但行志、功名尽了。便归来、说似梅花，清尊细倒。
张楫	失调名	赠梁梅 续夷坚志卷四	谁知幽谷里，真有寿阳妆。
程文海	临江仙	饯拜都御史	海北天南千万里，绣衣霄汉乘骢。飞来黄鹤喜相逢。清霜鹦鹉月，寒食牡丹风。仙阙晓班催玉笋，马蹄还上春空。江头官柳得春浓。不如江汉水，万折与俱东。
马钰	满庭芳	赠辛五翁姜四翁	豪富过人，作为异众，莱阳姜鉴辛通。文登趁醮，不惮冒霜风。来往近乎千里，投坛告、马钰姜公。持孝道，宰公闻得，惠酒劳奇功。虔诚逢感应，醮仪才罢，仙现云中。命丹青妙手，传写奇容。从此住行坐卧，搜斡运、阴里阳宫。忘尘事，乡人钦羡，相重更相崇。
郯韶	清平乐	玉山名胜集	湘云微度。六曲朱阑暮。帘外香飘梅子树。知有王孙索句。谁将琼吹霞。柳花飞过东家。说与门前去马。断肠休为琵琶。
王国器	踏莎行	破窗风雨，为性初微君赋 铁网现珊瑚	润逼疏棂，寒侵芳袂。梨花寂寞重门闭。检书翦烛话巴山，秋池回首人千里。记得彭城，逍遥堂里。对床梦破檐声碎。林鸠呼我出华胥，恍然。
魏初	浣溪沙	为刘归愚寿	前辈风流有几人。拚教诗酒百年身。小红灯影近新春。醉里看花城外寺，闲来课种水南村。人间百伪不如真。
王哲	如梦令		九三隅维积洚。水面尽为凌冻。奇性最坚贞，任放明光出从。遥送。遥送。返照天涯。
马熙	摸鱼子		买陂塘旋栽杨柳，参知三岛机务。方壶圆峤千夫力，挥汗已能成雨。凫立渚。看两两胎禽，俯伏红云屿。忘机对语。尽较短量长，昨非今是，未害老仙趣。山中计，长吏讵能羁许。糊涂正合吕。交梨火枣如缄惠，何必云林漓句。瓶罄醑。问玉醴金浆，通我仙宗谱。尝闻往古。说舟近蓬莱，风犹引出，何处觅县圃。
王处一	归朝欢		四大圆光攒一簇。明月清风开慧目。法身养就道根芽，仙童身执天花竹。会弹弦外曲。本性莹若荆山玉。乐真欢、闲吟碧洞，闪出祥烟绿。苦尽甘来天赐禄。日月交宫真反覆。无中别有好家风，免投胎舍重挥捞。性灯常照烛。应化太虚通纯熟。个灵明、包罗万象。出离生死辱。
王哲	如梦令		九一初寒有自。朔气任从开肆。是处蛮严凝，正遇中冬节至。藏异。藏异。内隐新阳欲施。
许有壬	菩萨蛮	宿造口用稼轩韵	月明江阔天如水。夜深残烛纵横泪。底事不求安。世间多好山。一杯君且住。万里人南去。倡汝莫要予。山寒无鹧鸪。
姬翼	鹧鸪天		门外黄尘点人。山童不敢启云扃。石坛清坐神游北，径及无何接玉京。香霭霭，气盈盈。蟠蛟飞凤会云朋。自倾碧酒重玄饮，醉里乘风下太。
元好问	临江仙		明月清风无尽岁，平生老子南楼。阎闾谈笑说封侯。谁能知许事，一笑去来休。旧见辋川图画里，十年孤负欢游。百金早晚得菟裘。与君成二老，来往亦风流。
束从周	小重山	珊瑚木难卷二	杨柳丝丝两岸风。前村溪路远，小桥通。人家依约水西东。舟一叶，移过荻花丛。清景迥涵空。好山青未了，暮云重。是谁惊起几征鸿。天然趣，却在画图中。
元好问	水调歌头	少室玉华谷月夕，与希颜钦叔饮，	刘几伯寿也。刘有二侍妾，名萱草芳草，吹铁笛骑牛山间，玉华亭榭遗吩谘伞鹛糜裉冕陨绞拢??乔肀谏偈疑饺???逯??病山家酿初熟，取醉不论钱。清溪留饮三日，鱼鸟亦欣然。见说玉华诗老，袖有忘忧萱草，牛背稳於船。铁笛久埋没，雅曲竟谁传。坐苍苔，?乱石，耿不眠。长松夜半悲啸，笙鹤下遥天。天上金堂玉室，地下石城琼壁，别有一山川。把酒问明月，今夕是何年。
程文海	沁园春	寿晋轩	久笑君家无此客，年年天际遥瞻。文星明似半规蟾。槐厅风细细，莲烛夜厌厌。尚记当年飞鹤谱，重随贺燕呢喃。逢迎一笑卷疏帘。花开春未减，日永酒频添。
王处一	苏幕遮	诫道人相争	出家儿，须决断。自己搜寻，不论他人短。性命休令尘惹绊。谨谨修持，独把顽心炼。养冲和，神不乱。点滴灵砂，搬载登云汉。玉姹金婴呈手段。无作无为，物外真空伴。
沈禧	风入松		一溪新水绿涟漪。嫩柳袅金丝。扁舟载得春多少，轻摇过、芦荻沙堤。惊起一双，飞来几点凫鹭。笔床茶灶总相随。蓑笠不须披。烟波深处耽清趣，任逍遥、不管伊谁。抱膝吟余好句，回头又得新诗。
张伯淳	满江红	寿张绣江	省丝纶，早传到、和羹消息。无限事、但从纲领，认教端的。回省平生游宦处，那曾些个由人力。算知心、惟有好湖山，秋澄碧。从此去，开寿域。缘底事，催行色。傍重阳时候，且排瑶席。何待殷勤斟菊水，底须托兴青松柏。愿年年、浓蘸绣江波，供词笔。
尹志平	一剪梅	咏前高山	新得前高一簇山。清虚洞府，亘古仙坛。皇天怜我苦奔驰，佚我年高，教我开颜。暗谢高穹赐我闲。松间石上，断了追攀。忻然自得乐无穷，行出堪观。坐也堪观。
马钰	柳梢青	和古词韵二首	悟个不生不灭。更不肯、拈花摘叶。忻则高歌，醉眠芳草。攀游仙阙。有时普劝人人，莫讶我、丁宁切切。走骨行尸，贪财竞色，枉销年月。
韩奕	水龙吟	海＊许氏舟名	软红尘里忙人，有谁能识沧洲趣。飘然一叶，也无根蒂，御风千里。禅客芦茎，仙翁莲瓣，笑他方外。任浮家不繁，行踪无定，算前身，岂飞絮。不着风花浪蕊，护篷窗、青帘休起。卧游容与，笔床茶灶，安如屋里。待约灵槎，银河秋夕，访牛寻女。且先载我月明中，洗脚唱歌归去。
王哲	如梦令	蒙友惠词	明月古今长有。怎奈华宗海口。黑窟里头居。黯不分夜昼。吾友。吾友。问你如何下手。
王哲	武陵春		天地唯尊人亦贵，日月与星临。道释儒经理最深。精气助神习题。四个三般都晓彻，丹结变成金。衮上明堂透玉岑。空外得知音。
侯善渊	西江月		顾我有身有患，窥真无作无为。自然斗柄运璇玑。日月周盈天地。点著冰灰雪炭，烧成火枣交梨。一时分付与峨嵋。益我聪明智惠。
沈禧	鹧鸪天	咏红梅寿守节妇	萼绿仙姝庆诞辰。酡颜晕酒粲朱唇。霞绡翦袂云裁佩，绛雪为肌玉作神。超俗态，断凡尘。飘然风韵夺天真。能坚北岭冰霜操，不竞南园桃李。
刘敏中	蝶恋花	清和即事	池馆清和风色软。笋绿梅黄，细雨忙新燕。榴萼尚含红一半。荷钱乱叠青犹浅。心绪未肠已断。病损形骸，自是追陪懒。一缕麝烟斜作篆。
张翥	谒金门	寒食临川平塘道中	溪水漫。岸口小桥冲断。沽酒人家门巷短。柳阴旗一半。细雨鸣鸠相唤。曲港落花流满。两两睡红暖。恼人春不管。
马钰	满庭芳	丹阳神光灿	披蓑携杖，坦荡逍遥。都缘识破尘嚣。终日狂歌狂舞，有似王乔。好与童稚嬉戏，更有时、相伴渔樵。无萦系，得真欢真乐，真寂真寥。闲访山居禅老，使予心，云鹤引过溪桥。月下归来，拉得三两知交。松间庵前小酌，抚玉琴，宝鼎香烧。无俗论，愿将来，同上丹霄。
谭处端	满庭芳		咄这憨牛，顽狂性劣，侵禾逐稼伤蹂。鼻绳牢把，紧紧刀须收。旧习无明常乱，加鞭打、始悟回头。忘思处，孤峰困卧，默默万缘休。渐。前步稳，芒儿闲散，心意何留。趋云山自在，真东歌讴。蓑笠闲堆古岸，短笛弄、新韵悠悠。黄昏后，人牛归去，唯见月当秋。
舒逊	水调歌头	寿贞素兄	稀年古来少，何况又逾三。双瞳炯炯凝碧，白发更盈簪。刚把残冬留住，先借新春四日，拚醉倚晴酣。荣悴付定命，艰险任经谙。舞斑衣，沽腊酝，典春衫。觥筹兄弟交错，同是鬓。自喜衣冠奕世，未堕诗书如线，此外更何惭。笑问梅花信，春已到枝南。
王哲	折丹桂	重阳教化集卷之一	害风故著言谈引。全道应难忍。荣华攀爱已捐除，谩调和，教你尽。好将心脉时时诊。道服须支准。前篇词意请消详，这番儿，催得紧。
王旭	木兰花慢	扬州寿纪子周	皇天忧世难，生俊，佐时来。有忠孝诚心，文章大手，经济雄才。他年汉庭三策，要青云高步出尘埃。儿女徒惊气岸，丹青莫状灵台。诗人清骨即仙才。何处觅蓬莱。便唤取何郎，一尊同醉，东阁官梅。充闾郁葱佳气，挽春风、都入紫霞杯。休道寿君无物，滔滔万里江淮。
王恽	水龙吟	郭宣徽善甫开宴娱宾，命乐工郭仲礼	，音弱弱，宛犹在耳，且有衰年情之感。明日严甫修撰为求乐府，赋越调以歌年情乡之感。明日严甫修撰为求乐府，赋越调以歌之春风绿绮堂深，尊前初识年面。烟花紫禁，几年供奉，香飘合殿。悲壮凄清，九天飞下，凤吟莺。待近前细看，品题银字，知还是，红牙管。尽着金簧玉磬，泛宫声、五音初遍。朋簪四合，回头听处，少陵情惋。绿酒抛春，何心倾倒，汾阳金。为斯人少漏，玉堂消息，写清商怨。
王哲	醉蓬莱	咏雪 重阳全真集卷之六，全卷皆藏头	然间云雾，密布长天，遍空呈瑞。屑飘飘，舞风前轻坠。面凝酥，山头铺分，又爽兼鲜媚。姹婴儿，相将携手，同来游觑。里全真，实中迎宝，满插琼花荣贵。脉和明，更三光分锐。地生辉，震方通耀，放烂银霞起。见师呼，仙童邀我，蓬莱一醉。
王哲	蓦山溪		笔兼红墨，砚子同为事。甲乙紧相随，缺一物、难能作使。闲来静坐，屈指细寻思，要为书，不时思，须用清泉水。恰如四季，春夏秋冬是。漫热与凉寒，相结就、年何拟议。元来就上，别有妙玄微，按真玄，合天机，闰月方成岁。
元好问	最高楼	商於鲁县北山	商於路，山远客来稀。鸡犬静柴扉。东家欢饮姜芽脆，西家留宿芋魁肥。觉重来，猿与鹤，总忘机，风浪里，竟安归。云山既不求吾是，林泉又不责吾非。任年年，藜藿饭，芰荷衣。
王哲	江神子		虚中空外认盈盈。喜前程。看分明。占得真坚，慧照助新声。五座门开通出入，任来回，好游行。高峰上便纵横。结云棚。结云棚。势峥嵘。滚出灵光，一点似朱樱。彩色般般笼罩定，处清凉，永长生。
姬翼	春从天上来		幂幂尘埃。叹自古悠悠，不省沉埋。利名场上，人我丛中，单认这个形骸。念本来一点，谁无分、都是仙材。谩疑猜。唤千声酩酊，不肯头回。何日梦中惊觉，管识破从前，白蚁庭槐。洞天深处，霞友云朋，谈冰咀雪相陪。对紫芝幽圃，香风里、碧酒倾杯。信悠哉。有龙蟠虎绕，沉醉蓬。
王丹桂	忆王孙	自咏	云何便会做痴憨。只为番番世事谙。度日随缘不外贪。处云庵。渴饮。
王丹桂	秋霁	继古韵述怀	肥遁人家，对东南万里、鲸海横碧。兰苑芝田，暖香风送，不灭凤城春色。寿松径里。绿茵嫩纹如织。又还是。鹤诏乍回，犹听九霄唳。天教赋我、此段嘉期，寸心澄寂、百虑蠲息。向闲中、呼童煮茗，玉瓯轻泛浪花白，神爽气和何有隔。况真常道，时时默运玄功，湛然无为，澹然自。
沈禧	菩萨蛮	灵严岚翠	幽轩东面灵岩麓。四时佳气供吟目。雨过断纤埃。郁蓝屏障开。岚光浮翡翠。日射添明媚。高涌出云间，只疑西子鬟。
陆文圭	点绛唇	王仲谦席上，歌者魏都惜求子华写真	小立娉婷，歌声低遏行云住。不胜珠翠。玉面慵梳洗。除却姚黄，魏紫谁堪比。君描取。卷中人美。得似崔徽未。
许有壬	木兰花慢	和杜德常中秋韵	叹流光如水，又分破，一年秋。柰妒雨痴云，良宵佳节，不遂登楼。山川满前图画，幸故乡无复有新愁。风物催成老境，乾坤付与双眸。几年京国苦淹留。今得赋归休。况天柱峰头，清辉好在，氛翳俱收。身闲更逢全景，是腰钱骑鹤上扬州。明日霜天红树，绝胜芦叶汀洲。
王哲	瑞鹧鸪		修行莫练外容红。只要当中起赤心。从此能生木上火，自然养就水中金。瑶芳宝树同相守，玉叶琼枝共厮侵。休去他方寻伴侣，个中真个是知。
元好问	摸鱼儿	乙丑岁赴试并州，道逢捕雁者云，今	恨人间、情是何物，直教生死相许。天南地北双飞客，老翅几回寒暑。欢乐趣。离别苦。是中更有痴儿女。君应有语。渺万里层云，千山暮景，只影为谁去。横汾路。寂寞当年箫鼓。荒烟依旧平楚。招魂楚些何嗟及，山鬼自啼风雨。天也妒。未信与、莺儿燕子俱黄土。千秋万古。为留待骚人，狂歌痛饮，来访雁丘处。
赵秉文	水调歌头	昔拟栩仙人王云鹤赠予诗云，寄与	四明有狂客，呼我谪仙人。俗缘千劫不尽，回首落红尘。我欲骑鲸归去，只恐神仙官府，嫌我醉时真。笑拍群仙手，几度梦中身。倚长松，聊拂石，坐看云。忽然黑霓落手，醉舞紫毫春。寄语沧浪流水，曾识闲闲居士，好为濯冠巾。却返天台去，华发散麒麟。
梵琦	渔家傲		听说西方无量乐。凡夫浅智难图度。随有愿度无不获。何劳萦。珠衣绮馔黄金宅。地似掌平尤广博。八功德水非穿凿。白藕花中胎可托。三生约。如今岂可轻抛却。
王冕	秋夜雨		秋夜雨，秋夜雨。马悲草死桑乾路，雁啼木落潇湘浦。声声唤起故乡情，历历似与幽人语。初来未信鬼啾唧，坐久忽觉神凄楚。一时感慨壮心轻，百斛蒲萄为谁举？山林岂无豪放士？江湖亦有饥寒旅。凝愁拥鼻不成眠，檠孤焰短寒花吐。秋夜雨，秋夜雨，今来古往愁无数。谪仙倦作夜郎行，杜陵苦为茅屋赋。只今村落屋已无，岂但屋漏无干处？凋余老稚匍匐走，哭声不出泪如注。谁人知有此情苦？秋夜雨，秋夜雨，赤县神州皆斥卤。长蛇封豕恣纵横，麟凤龟龙失其所。耕夫钓叟意何如？梦入江山毛发竖。余生听惯本无事，今乃云胡惨情绪。排门四望云墨黑，纵有空言亦何补？秋夜雨，秋夜雨，何时住？我愿扫开万里鱼，日月光明天尺五。
侯善渊	满庭芳		静室颐神，宁心默运，内观一点真阳。洞虚豁朗，焕焕透明堂。照见虚空法界，先天地、独立无双。三光秀，圆明实相，浩劫应时长。回头谁问己，眼前顼著，不用思量。自然契道，物我两俱忘。唯有清风皓月，通神化、无极之光。升玄路，混元一，拍塞遍诸方。
刘敏中	太常引	忆归	无穷尘土与风涛。名利两徒劳。解印便逍遥。算只有、渊明最高。小窗幽圃，种兰栽菊，心远气应豪。海上摘蟠桃。不许见、秋霜鬓毛。
谭处端	如梦令		落魄无拘野叟。自在逍遥闲走。他日返家山，重会云朋霞友。知友。知友。共饮蟠桃仙酒。
侯善渊	满庭芳		迅速韶光，俄然过了，算来刚甚劬劳。红颜衰朽，绿鬓渐疏焦。由自争名竞利，全不念、生死难逃。轮回处，似环蝼蚁，来往几千遭。君还心省悟，明通周象，拨易穷爻。地天通泰，离坎自相交。阴返阳生运化，纯精粹、清冲霄。胎光现，神风绰约，飞步玩琼瑶。
长筌子	粉蝶儿		欲说天机，奈尘寰、世人不信。只因他夙缘无分。恋浮华，贪火院，气神亏损。贩尸骸，迷了本来心印。悟后回头，乐清闲、莫劳方寸。好参求妙灵玄牝，炼纯阳，惊宇宙，一声雷震。恁时节，向蓬莱会中相等。
王恽	感皇恩	史总管诚明伯还  川，老怀凄然，有	十里走徵车，笑予游宦。老马为驹望英盼。客怀相慰，时对凌烟生面。浩歌虽慷慨、南山粲。公子翩翩，沉酣经传。不似当年闭门衍。杨花归路，肯逐东风流转。且遮西日去、长安远。
元好问	鹧鸪天		澹澹青灯细细香。四更人语在幽窗。西风数点迎秋雨，六尺芙蓉满意凉。秦树远，楚天长。绿娇红小负年芳。鸳鸯莫道无离恨，锁向金笼恰是。
王丹桂	忆王孙		逍遥坦荡绝忧愁。管甚流年春复秋。露地安眠放白牛。晚烟收。一曲。
赵雍	人月圆		相思何日重相见，山远水偏长。凤弦虽断，鸾胶难接，愁满离肠。最伤情处，鲛绡遗恨，翠靥留香。故人何在，浓阴深院，斜月幽窗。
元好问	千秋岁		双纹彩袖。乍舞霓裳后。香雾暖，琼。绿鬟蝉影动，小摺湘裙皱。歌声断，彤云尽日晴昼。，冰丝轻雪藕。细酌鹅儿酒。任醉拥，佳人手。彩行乐事，莫惜杯如斗。千万寿，愿如明月天边久。
袁易	木兰花慢	九月一日，与彦良及南山上人游张	词，末章盖为彦良发也对荒台老树，云物淡，水容清。更犀尘玄谈，疏髯长啸，此地逢迎。幽并故多俊杰，看赋诗、鞍马气纵横。画拥金傍柳，夜呼银甲弹筝。齐奴锦去绿芜生。歌院锁虫鸣。问斜日秋光，猩红睡魄，知为谁醒。盈盈倚墙弄色，更无言、向客最含情。折赠何人云鬓，今宵肠断西泠。
马钰	满庭芳	谢咸阳王法师	山侗入道，远离巢窝。专心一志如何。决要烟消火灭，保养冲和。谁知因而借宿，稍相违、便起风波。伤功行，起无明怪劣，诗曲嘲他。蓦想从前自咒，将身比驴牛，象马驼骡。追悔无由，不免放效廉颇。专专负荆谢罪，望吾师、痛挞则个。琢磨过，免教真性，再见阎罗。
梵琦	渔家傲	娑婆苦十六首	听说娑婆无量苦。能令智者增忧怖。寿命百年如晓露。君须悟。一般生死无穷富。绿发红颜留不住。英雄尽向何方去。回首北邙山下路。斜阳暮。千千万万寒鸦度。
刘处玄	满庭芳	赞道释寄助缘庐公武德 附云水集卷下	释氏禅宗，老君道祖，吕钟海蟾明天。重阳立教，东海阐良缘。唯度丘刘谭马，分异、王郝先传。将来去，十洲仙会，霞友性团圆。成仙。非难易，行修八百，功了三千。待天书紫诏，性命完全。要出阳阴之，党夫染、万物无愆。真了了，龟蛇蟠绕，阴尽去朝元。
元好问	木兰花慢	赠吹＊＊者张嘴儿暨乃妇田氏合曲	要新声陶写，奈声外有声何。怆银字安清，珠绳莹滑，怨感相和。风流故家人物，记诸郎、吹管念奴歌。落日邯郸老树，秋风太液沧波。十年燕市重经过。鞍马宴鸣珂。趁饥凤微吟，娇莺巧啭，红卷钿螺。缠头断肠诗句，似邻舟、一听惜蹉跎。休唱贞元旧曲，向来朝士无多。
姬翼	太常引		人生弱丧自迷方。来往恰如狂。泥里弄泥团。竟不识、神珠夜光。几多风雨，几回磨灭，争肯暂回惶。何处是家乡。便指与、疑心怎忘。
刘仲尹	琴调相思引	原误作摊破浣溪沙，兹据词律改	蠢欲眠时日已曛。柔桑叶大绿团云。罗敷犹小，陌上看行人。翠实低条梅弄色，轻花吹垅麦初匀。鸣鸠声里，过尽太平村。
耶律履	朝中措	寄云中完颜公 永乐大典一万四千三百	何年仙节弭人寰。玉立紫云间。气吐虹霓千丈，辞源江汉翻澜。金门大隐，管中谁见，位列清班。看取酒酣风味，何如明月缑山。
尹志平	巫山一段云	戒无明	一点光明大，三千业障深。劝君闻早细搜寻。莫待祸来侵。触处将身回转。慧性能生方便。这些消息汝还知。便是上天梯。
刘敏中	水龙吟	王瓠山承旨以赏牡丹水龙吟见寄，且	者。则知瓠山所居，乃余向者所寓李氏居也。次韵答之牡丹何可无言，广平曾有梅花赋。蹉跎老矣，愁多欢少，花开人去。黄绢飞来，分明却见，旧家风度。是东皇，唤取玉堂仙伯，要长在、花间住。惭愧相思千里，也看同去年崔护。诗盟酒伴，吟看醉绕，应无重数。寂寞江亭，青山不断，碧云将暮。对夕阳老树，悠然北望，诵天香句。
周权	蝶恋花		罗绮香浓尘满道。耳热笙歌，又酌都城酒。离别中年徒感旧。骊驹抹电曾年少。砧杵西风寒意早。谢尽芙蕖、开到黄花了。独客自怜音信沓。
李俊明	水龙吟	翟端甫寿日十月一日 为孙歌男在	胜游漫说山阴，算来不及山阳好。七贤林下，一时人物，何如安道。况有奇才，纵横笔阵，千军独扫。向碧油幢底，真儒事业，倚马看，檄书草。谁识平居隐操。翟汤遇江州、十分礼貌。世情交态，雀罗门外，几人曾到。且斗尊前，等闲休问，高山白早。赖?娥、留得一枝丹桂，伴灵椿。
袁易	浣溪沙		江上芹芽短试春。去年燕子定巢频。数朝风伯但消尘。莫问孟桓谁驾御，只缘嵇吕自情亲。平生我亦不羁人。
钱应庚	春草碧		故人胸次藏三略。鸥鹭小溪边，重寻约。千门兵火萧条，回首华亭有归鹤。城郭是耶非，伤前昨。相逢谩说新诗，多君郢削。随分一枝安，甘依泊。书囊再睹雄文，帷幄忠言似良药。携手问何时，承平乐。
尹志平	巫山一段云		性烛通天眼，心灯放慧光。湛然灵物自真常。无处不圆方。住世荣华不恋。举措常行方便。一朝功满化云归。独步赴瑶池。
赵功可	绮寮怨		忽忽东风又老，冷云吹晚阴。疏帘下、茶鼎孤烟，断桥外、梅豆千林。江南庾郎憔悴，睡未醒、病酒愁怎禁。倚阑干、一扇凉风，看平地、落花如雪深。千曲囊中古琴。平泉金谷，不堪旧事重寻。当日登临。都化作、梦销沈。元龙丘坟无恙，谁唤起，共论心。哀歌怨吟。问何似、啼鸟枝上音。
白朴	水调歌头	丙戌夏四月八日，夜梦有人以三元	，上中下也。恍惚玩味，可作水调歌头首句，恨秘字之义未详。后从相国史公欢游如平生，俾赋乐章，因道此句，但不知秘字何意。公曰，秘即对也，甫一韵而寤，后三日成之，以识其异。三元秘秋水，天人点破消息，梦里悟南华。河伯徒，归毫末，一笑井中蛙。试问漆园老，谁是大方家。黄钟，推甲子，定无差。悠悠天理人事，风外万飞沙。且弄空山明月，自荐寒泉秋菊，睡起漱朝霞。更欲辨齐物，银海眩生花。
陈孚	太常引	以上二首见词品卷五	短衣孤剑客乾坤。奈无策，报亲恩。三载隔晨昏。更疏雨、寒灯断魂。赤城霞外，西风鹤发，犹想倚柴门。蒲醑谩盈尊。倩谁写、青衫泪痕。
白朴	清平乐	李仁山槛中蟠桃梅 案此下原附李杜山	前村潇洒。雪径人回驾。一槛谁移春造化。郁郁香浮月下。青绫半护冰姿。宛然临水开时。说与绿毛幺凤，不妨倒挂虬枝。
明本	行香子		不爱娇奢。不喜繁华。身穿着、百衲袈裟。行中乞化，坐演三车。却怕人知，怕人问，怕人夸。雪竹交加。玉树槎牙。一枝开、五叶梅花。东村檀越，西市恩家。但去时斋，闲时讲，坐时茶。
谭处端	踏莎行		既得修真，须搜玄理。心中事事都忘弃。因师妙旨悟元初，山头一点光明起。落魄生涯，水云活计。遨游坦荡红尘里。诸公休讶这风人，寻常。
陈栎	金菊对芙蓉	九月二十五日寿金 金氏园有	寿宿腾光，寿香袅碧，郁葱枝上梧桐。记麟令旦，门挂弧蓬。今年东阁郎皆侍，怀章绶、拜捧金钟。荣华富贵，眼前谁似，堪展眉峰。秋高景物俱浓。正阶前金菊，巧对芙蓉。爱菊名寿客，寿与公同。醉蓉初莹凝脂面，酣天酒、芳脸潮红。何妨判饮，与花双醉，醉似花容。
元好问	鹧鸪天		寿菊才开。秋光着意主人家。清香未许人间识，先占重阳。儿绶绿，母金花。斑衣庭下乐无涯。要知他日中书考，细步堤上。
王哲	苏幕遮	赠京兆药市街赵公	赵公邀，吃水饭。颗颗珍珠，料料灵芝蔓。食就圆明生园苑。开阐琼花，不作凡躯楦。合三光，分四宪。壮起精神，宝鼎童儿健。五色霞光同一建。此则充盈，得得平生愿。
李孝光	水调歌头	与于云峰	吾子钓游处，一过一徘徊。旧时酒壶茶碗，重洗古莓苔。点检东头松菊，料理西头水竹，一一手亲裁。别有古人意，石上五株梅。马少游，陶元亮，大佳哉。世间荣枯宠辱，我辈未须猜。此是君家邱墓，此是君家第宅，缘底不归来。我有一杯酒，准拟拂尘埃。
王哲	行香子		如要修持，依恁相当。出真慈、真慧无方。上从父母，下顺儿娘。待放琼花，飘琼屑，饮琼浆。做就金园，建起瑶房。这朱郎、常心香。命声响亮，性韵玎铛。便得清冷，成清净，处清凉。
刘敏中	木兰花慢	元夕后小雨	淡春阴如雾，酿春雨、洒春城。便罗绮风柔，园林气暖，巷陌尘轻。鳌山顿成潇洒，恰上元过也罢烧灯。到处柳金梅雪，一时水绿山青。午窗梦断破微晴。蓦听卖花声。忆北苑寻芳，南园载酒，节近清明。韶华向人如旧，莫青春行乐负平生。说与东君知道，先迎舞燕歌莺。
牧常晁	临江仙	以上并见玄宗直指万法同归卷五	学道要明心地印，更须阴阳同行。不能及物只为身。小乘无智慧，大道几时成。一种贡高夸自会，妄言眩惑人情。只图博取利和名。不思生死苦，万劫路冥冥。
王恽	水龙吟	寿都督史侯，时为东平总管	汉坛千古风流，笑谈自是诗书将。两淮草木，一门忠孝，先声远畅。奕世金貂，雄边韬略，三军独张。道十年汉水，旌旗动色，春都在，投壶唱。一点德星迥照，光浮动、太山千丈。戟门春静，人安事，提封保障。汉相规随，盖公安靖，平生心赏。见筹毫不远，凤池消息，醉仙家酿。
卢挚	鹧鸪天	元贞元年九月初五日	青女飞来汗漫游。素娥相赏玉为舟。三千年也蟠桃熟，万岁山高锦树秋。开寿域，望神州。日华云影思悠悠。愿将江汉清风颂，镌向崧崖最上。
王哲	梅花引		少无福。早孤独。憔翟一身无告嘱。日常思。日常思。此事分明，皇天便得知。见远促。见远促。侍来偏亲增汝禄。孝心推。孝心推。致感神明，洪喜得共随。
马钰	梅花引	赠老李先生	怎分晓。迷虚矫。爱恋家缘何日了。著尘嚣。著尘嚣。铁做人从，遭他火院销。猛悟无常非事小。跳出凡笼搜密妙。乐逍遥。乐逍遥。坎虎离龙，降来入玉瓢。
王特起	喜迁莺	贺人生第三子 尧山堂外纪卷六十六案	古今三绝。唯郑国三良，汉家三杰。三俊才名，三儒文学，更有三君清节。争似一门三秀，三子三孙奇崛。人总道，赛蜀郡三苏，河东三薛。欢惬。况正是，三月风光，好倾杯三百。子并三贤，孙齐三少，但笃三馀事业。文既三冬足用，名即三元高揭。亲朋庆，看宠加三锡，礼膺三接。
张雨	木兰花慢	己未十月十七日寿溪月真人	试瑶台借雪，春意早，满林峦。笑东老殷勤，能倾家酿，与尽清欢。曾因求贤把诏，便朗吟、湓浦又庐山。自爱西湖烟雨，玉鞭分付青鸾。神仙官府肯容闲。枢要在玄关。有溪上金鳌，月中金粟，长驻婴颜。愿似洪橘术，尽千年、游戏向人间。早晚凤池书到，通明殿上催班。
白朴	朝中措	题阙	娃儿十五得人怜。金雀髻垂肩。已爱盈盈翠袖，更堪小小花钿。江山在眼，宝朋满座，有酒如川。未得芙蓉帐底，且教玳瑁筵前。
张可久	鹧鸪天	贻乐府李芝秀	秀结梨园五色芝。瑞云婀娜玉参差。佩环摇影青霞洞，歌扇留香白雪词。花可可，柳枝枝。别情还似送春时。洞箫吹月商颜远，采药人来好寄。
元好问	鹧鸪天	祝妇人寿	五福仙娥月殿来。依然微步彩云堆。一从别瑶池宴，不见蟠桃几度开。歌宛转，舞徘徊。碧梧秋意满池台。年年玉露收残暑，长送新凉入寿。
张翥	疏影	王元章墨梅图	山阴赋客。怪几番睡起，窗影生白。缥缈仙姝，飞下瑶台，淡伫东风颜色。微霜恰护朦胧月，更漠漠、暝烟低隔。恨翠禽、啼处惊残，一夜梦云无迹。惟有龙煤解染，数枝入画里，如印溪碧。老树枯苔，玉晕冰圈，满幅寒香狼藉。墨池雪岭春长好，悄不管、小楼横笛。怕有人、误认真花，欲点晓来妆额。
姬翼	西江月		巨细洪纤在在，飞潜动植芸芸。乾坤升降不停轮。借问谁为转运。妙理周行独立，真君莫测冥存。一针一草尽浑沦。拈出虚空有。
马钰	满庭芳	赠刘守初	道家活计，少说些个。清闲一味无过。并没攀缘爱念，俗事相魔。逍遥水云自在，任东西、日月如梭。游历，便携筇趿履，项笠披蓑。不论天涯海畔，飚飚地，如痴似醉狂歌。外即虽然疏散，内养冲和。神丹一朝炼就，放霞光、万道非多。恁时节，礼拜风仙，直上大罗。
王吉昌	南乡子	水火升降因土	戊己媾阴阳。斡运专权摄四傍。驱驾天元随呼吸，非常。来往绵绵造化昌。气聚结玄霜。壶鼎冰凝透体香。神变灵通归物物，清凉。无碍真空。
元好问	人月圆	卜居外家东园	重冈已隔红尘地断，村落更年丰。移居要就，窗中远岫，舍后长松。十年种木，一年种谷，都付儿童。老夫惟有，醒来明月，醉后清风。
刘秉忠	临江仙		堂上箫韶人不奏，凤凰何处飞鸣。黄尘扰扰马纵横。谁能知乐毅，志不在齐城。后辈谩搜前辈错，到头义重功轻。海隅四面尽苍生。东风吹绿草，布谷劝春耕。
朱唏颜	贺新郎	寿清尹靳从矩	悬古槐成幄。燕泥香、繁红坠雨，半帘花落。一夜江皋黄犊雨，万顷绿云喷薄。听四野、田家欢乐。堂上琴声堂下水，画庭空、自下风檐雀。喧竞少，尽不恶。竹窗暑净巾斜着。傍筠轩、闲舒啸戏，舞翻霜鹤。几藤床挥玉尘，风骨棱棱如削。炯一段、清水秋壑。待得河阳桃李满，向雪堂、细订梅花约。须唤我，共酬酢。
蒲道源	酹江月	次梅陷丈生旦感怀	南箕月直，想青天、万里光芒生夕。谁料英灵如此赋，孤负生平胸臆。世事悠悠，尘缘衮衮，仰看晴空碧。利名余子，面羞汗长沥。幸自吾爱吾庐，南山招隐，洒扫躬厮役。但愿身强余庆在，流与子孙逢吉。畅饮遗情，浩歌乘兴，风月共呼集。从今数去，那朝非是生日。
马钰	满庭芳	唐括氏儿子出家，以词赠之 按此词有	冒雪行车，迎风访道，投余特地参同。说些修养，不论虎和龙。讲甚婴儿姹女，无龟蛇、日月交宫。无水火，亦无嗽咽，更没按时功。的端真妙用，无为活计，清净家风。锁心猿意马，勿纵狂踪。炼息绵绵来往，自然得、子母和同。全性命，紫书来诏，直赴大罗宫。
舒＊	酹江月		三槐氏胄，早荣升大府，展施才调。应欲濡须兵革后，几度愁纡怀抱。翦烛寒更，催科春晚，诸事安排了。簿书丛里，辛勤说与谁道。遥想淝水西边，三贤堂古，孝肃名偏好。为我瓣香先致敬，耿耿寸心相照。赞画侯藩，趋承相府，指日登枢要。不堪离别，一尊聊为倾倒。
许有壬	江城子	饮海子舟中，班彦功招饮斜街，以此	柳梢烟重滴春娇。傍天桥。住兰桡。吹暖香云，何处一声箫。天上广寒宫阙近，金晃朗，翠。谁家花外酒旗高。故相招。尽飘摇。我正悠然，云水永今朝。休道斜街风物好，才去此，便尘嚣。
王结	贺新郎	次范君铎诏后喜雨韵	露下天如洗。正新晴、明河如练，月华如水。独据胡床秋夜永，耿耿佳人千里。空怅望、丰容旖旎。万斛清愁萦怀抱，更萧萧、苹末西风起。聊遣兴，吐清气。凤衔丹诏从天至。仰天衢、前星炳耀，私情还喜。鸿鹄高飞横四海，何藉区区围绮。绳武升平文治。自笑飘零成底事，裂荷衣、肮脏尘埃地。逢大庆，且沉醉。
王哲	探春令	锁庵门，化马钰	要知端的，默默细想，须凭因果。至今喜悦，投归玄妙，便把门儿锁。惺惺了了真堪可。有自然香火。静中寂，分明一个，师父来看我。
王吉昌	风入松		阴阳爻变坼乾坤。运一气高奔。推移动静分升降，摄浮沉、造化归根。引养谷神不死，表塞兑，闭其门。七星罗列绕昆仑。分取舍司存。扶持日进无为道，现神光、金色高喷。巧酝华英成秀，露玄体，证阳魂。
张之翰	太常引	寄乡中诸友	一书除得海边头。怅无地著羁愁。何处望吾州。漫斜日、高城倚楼。东湖湖上，锦云十里，政好藕花秋。日日醉扁舟。也曾念、山东旧游。
刘处玄	满庭芳	许真君全家拔宅升天，庞居士全家坐	今世荣光，前生福行，悟来更好真修。外欢未尽，念动意多忧。清淡平常道乐，筠轩坐、至理频搜。真明了，碧天莹净，命耀似新秋。休休。崇道德，清廉治政，应变全周。待功成名遂，霞洞云游。琴剑仙经为伴，蜕仙去、真上云头。如庞许，全家拔宅，永永信瀛洲。
邵亨贞	角招	次黄伯阳苕溪夭中韵	暮云起。苕溪上，画桡荡漾春水。道人烟浪里。信笔赋诗，千古无此。吴头楚尾。问旧日、陶朱邻里。撷得江蓠寄远，向天角歇孤帆，且行行休矣。吟倚。柳阴傍晚，花期暗数，芳事今余几。旧游难屈指。化鹤归来，依然城市。纷纭闹紫。岂不羡、山林宫徵。更约吟船共舣。剩判得，落残花，欺行李。
元好问	蓦山溪		群花烂漫，春色浓如酒。芳草绿铺砌，正酴、牡丹时候。佳辰协瑞，来降玉宫仙。珠帘卷，，画堂深，香雾腾金兽。朱颜，不改长如旧。金莫辞深，拚通宵、尽从银漏。笙歌丛里，欢度年华，看荣贵，有儿孙，永祝松椿寿。
李齐贤	水调歌头	过大散关	行尽碧溪曲，渐到乱山中。山中白日无色，虎啸谷生风。万仞崩崖叠嶂，千岁枯藤怪树，岚翠自蒙蒙。我马汗如雨，修径转层空。登绝顶，览元化，意难穷。群峰半落天外，灭没度秋鸿。男子平生大志，造物当年真巧，相对孰为雄。老去卧丘壑，说此诧儿童。
张翥	多丽	为友生书所见	小庭阶。帘栊婀娜蓬莱。恨匆匆、归鸿度影，东风摇荡情怀。不多时、见他行过，霎儿后、依旧回来。银铤双鬟，玉丝头导，一尖生色合欢鞋。麝香粉、绣茸衫子，窄窄可身裁。偶回头、笑涡透脸，蝉影笼钗。忆疏狂、随车信马，那知沦落天涯。豆蔻初、可怜春早，菖蒲晚、难见花开。红叶波深，彩楼天远，浪凭青鸟信音乖。等闲是、这番迷眼，无处可安排。行云断、梦魂不到，空赋阳台。
王恽	江城子	赋拜月图	一枝繁杏宋墙东。翠帷重。卷春风。留得残妆，帘月拜玲珑。云作鬓蝉霞作袂，香雾湿，玉鬟。闲情都付烛华红。琐窗中。照芳容。细逐行云，零乱紫金峰。天外翠鸾仙侣在，城阙晚，梦芙蓉。
王哲	瑞鹧鸪		我咱别有赤穷穷。物物俱无事事通。清里清来全寂阒，闲中闲至住虚空。能邀照堪亲日，会捉轻飚便害风。此际黑云何处去，莹照衮出一团。
侯善渊	满庭芳		盥腹斋心，冲霜冒雪，为求神宝精瑛。凭君一举，眸子见青冥。四朗天无浮翳，冰轮坼、悬象俱明。辰宵馆，玉牌金字，谁是系芳名。途中人自昧，便心径，有误前程。回返故久，动复徐生。宝梵仙宫路稳，琼林宴、光散霞轻。神功妙，纯阳炼就，朝现紫微星。
舒逊	木兰花慢	寿贞素克 强村丛书用善本书室藏钞	怪夜来南极，祥光炯炯中天。恰先借新春，暂留残腊，为庆稀年。弟兄垂垂白发，愿年年辉映棣楼前。尊酒光摇旭，炉熏细袅轻烟。诗书一脉继青毡。五世喜家传。忆京横经，天台振铎，往事悠然。回头十年如梦，看园花灼灼几春妍。争似苍苍松柏，岁寒同保贞坚。
魏初	满江红		天造云雷，问谁是、中原豪杰。人尽道、青钱万选，使君高节。自有胸中兵十万，不须更事张仪舌。看千秋、金镜一编书，心如铁。天下利，君能说。天下病，君能切。要十分做满，黑头勋业。乐府新诗三百首，篇篇落纸挥冰雪。更醉来、鲸吸卷秋波，杯中月。
元好问	鹧鸪天	村里黄幡绰，家中白侍郎，石曼卿诗	总道狙公不易量。朝三暮四尽无妨。旧时邺下刘公干，今日家中白侍郎。歌浩荡，酒淋浪。浮云身世两相忘。孤峰顶上青天阔，独对春风舞一。
吴澄	木兰花慢	四用韵	看风花烟柳，浓又淡，少还稠。有小巧微虫，垂天布网，转地抟球。冲融一般春意，只啼莺语燕向人羞。收取尘间乐事，都归杓里舒州。绮筵珍馔醉青楼。光景信悠悠。柰蚋队虾群，空中聚散，水上浮游。谁知太和真趣，本无愁、何用更浇愁。问字频来未已，漉巾不要亲。
长筌子	贺圣朝		春光明媚，黄莺出谷，紫燕来巢。见仙桃初放两三枝，间翠竹香茅。琴书高枕，柴门紧闭，莫放人敲。任松轩红日照三竿，更蝶梦花梢。
邵亨贞	浪淘沙	钱南金疾作代简问讯	秋意满平芜。梦绕鲈。一江烟水雁来初。昨夜西风吹杜若，渺渺愁予。人隔楚天隅。相望踌蹰。想应多病故人疏。门巷凄凉谁买赋，瘦也相。
王哲	瑞鹧鸪		今朝细细问朱郎。因甚常眠黑鬼房。得与青龙为伴侣，亦令白虎助清凉。便将铅汞堪成宝，好把刀圭更入钢。斫断乌龟四只脚，爽邀风月上昆。
许有壬	如梦令		有泪绿窗偷洒。有恨锦笺难写。消瘦不胜春，玉骨都无一把。风雅。风雅。正值文君新寡。
许有壬	绿头鸭	为牧庵寿	论斯文，世谁方驾韩欧。渺翩翩、旧家人物，一峰玉立高秋。走蒲轮、銮坡再至，照藜杖、石室重。要使吾元，典章文物，辉光什伯夏殷周。君信否，千言乘醉，字字雕锼。侔堂阵，寄言渠辈，且避戈矛。忆当年、江湖来往，月明太乙仙舟。洒乌丝、芙蓉秋水，振宫锦、杜若芳洲。鸾鹤赓歌，鱼龙迎舞，人间元自有天游。傥来物视之毫许，岂足辱回头。终焉计，匡庐深处，已办菟裘。
马钰	西楼月		常清常净常闲。脱尘凡。自在逍遥云水，访龙山。琼浆酒。无中有。养金丹。炼就重阳归去，列仙班。
袁易	浣溪沙	和勉夫四首	一月寒阴不放春。打窗风雨太频频。竹床仰卧看承尘。客去祗残书叶乱，愁来独有酒杯亲。镜中白发不饶人。
沈禧	风入松	赠书师	隐君家住白云深。华发已。芒鞋蹋破莓苔径，何曾惮、石磴。问酒每过村店、访僧时叩禅林。归来高卧北窗阴。名利不关心。半生清乐甘吾分，箪瓢饮、不慕腰金。胸次包含丘壑，笔端幻出云岑。
梵琦	渔家傲	西方乐	听说西方无量乐。三贤十圣同依托。稽首弥陀圆满觉。长参学。川流赴海尘成岳。佛性在躬如玉璞。须凭巧匠勤雕琢。凡圣皆由心所作。难描邈。华台宝座珠璎珞。
元好问	南歌子	冬景	暖日烘晴书，轻寒护晓霜。小春庭院绕天香。仙佩珊珊，来自五云乡。庭下芝兰秀，壶中日月长。要看鬓绿与瞳方。一笑人间，千岁饮淋浪。
陈栎	沁园春	代寿张起齐四月十一日	首夏清和，望三夕前，天现寿星。恰先庚三日，释迦浴佛，后庚三日，吕洞宾生。慈佛神仙，引前从后，来作人间瑞世英。今耆艾，久提纲诸道，凡万儒灯。金瓯行覆香名。天再遣留侯佐太平。会荣封万户，编符黄石，算绵千岁，经诵黄庭。从赤松游，足知雅尚，好待他年功已成。如今且，向寿星明处，满捧霞觥。
邵亨贞	西江月	东城夜思	古屋深灯弄影，严城怨角催更。掩门欹枕柰微酲。巷陌鸟声初静。客里依然好景，年来底事无情。暖寒已透读书屏。旧恨不堪提省。
邵亨贞	花心动	赠散妓蟾宫秀	尘满人间，有谁能，分得广寒风度。漫道小娇，疑是前身，曾到岩花深处。九霄宫殿春长好，只合伴、霓裳仙侣。问何事，等闲回首，却迷尘趣。缥缈琼楼玉宇。柰雾鬓烟鬟，不胜风露。小试旧妆，才近芳尊，已变世间歌舞。想应羞见嫦娥寡，重来傍、巫山行雨。总忘了，青冥向来去路。
张之翰	满江红		眼底交游，十载被、江湖相隔。尝记得、道庵人静，纵谈朝夕。纸上云烟随散落，毫端风雨何休息。甚这回相见便苍颜，都非昔。中年别，真堪惜。生辰会，谁曾必。看西风摇动，可人词笔。天上桂华香近也，此杯再要和君吸。恨抗尘走俗太忙生，无间日。
王哲	浪淘沙		事事少相侵。物物无心。固精养气本源深。得得仙人添恻隐，猿马牢擒。玉树可先临。花绽黄金。清香窈袅出高岑。万道银霞攒簇住，方得嘉。
张之翰	婆罗门引		自公去后，曲栏荒径老芳。公来花亦生光。一阵朝来细雨，开作十分黄。甚厌厌抱疾，却误重阳。曾吟短章。也曾见醉衔觞。但得然相慰，欹枕何妨。燕山已远，且莫问园亭此际霜。人意足、处处花香。
三于真人	绣停针	呜鹤余音卷六	道难说。要悟般般，尽皆明彻。剔透玲珑，回光返照，不在拈花摘叶。动生差别。休举念、强生枝节。本来模样，清清净净，有何言说。须凭志猛烈。仗慧剑落处，斩钉截铁。击碎恩山，跳出爱海，打破虚空休歇。气神欢悦。运九阳、炼成红雪。彩霞影里，捧出一轮皓月。
马钰	满庭芳	离众生示门人	尽说烟消，皆言火灭，触来总起无名。不知不觉，怎得离众生。道本易行易晓，奈心违、难晓难行。心魔障，未成大善，方寸不能灵。同流听嘱付，是非休辩，人我休争。叹行尸走骨，何辱何荣。急救自家性命，气神和、清结真形。灵灵语，瑶台阆苑，蓬岛是前程。
王哲	西江月		於已搜寻臧善，虑思绝泯为先。减财节色保丹田。对景须行方便。老幼自然有禄，且休苦苦孜煎。放开一朵白花莲。管取西江月现。
梁寅	鱼游春水	避乱还家，见桃花盛开	家临千峰翠。幽径重开荆棘里。小桃花艳，春日盈盈霞绮。香入骚人碧玉杯，色映游女青螺髻。带露更娇，迎风尤媚。古有墙东避世。况似武陵风光美。时时独酌花间，别有天地。不教扫迳看尤好，意欲寻仙从兹始。岩前白云，石边流水。
王哲	苏幕遮		省烦人，稀赴会。我自无恩，莫把他人。廉俭温良身自在。莫强追陪，免得常耽债。有钱时，人见爱。及至无钱，亲也全疏待。且见世情如此态。察尽人心，暗想除非外。
元好问	江城子	赋牡丹（原无题，据凌张诸本补）	姚家池馆魏家邻。上番春。姓名新。倾国倾城，为雨复为云。水北水南无别物，金屑粉，麝香尘。折枝图上看精神。见来频。画来真。办作黄徐，无负百年身。也待不来花下醉，嫌笑杀，洛阳人。
李道纯	满江红	赠敬庵葛道（原作通，据道藏改）人	道本无言，要学者、潜通默识。若万虑俱捐，虚灵湛寂。动处调停水中火，定中究竟波罗密。问玄关、一在何宫，中间觅。不是心，不是物。不是仙，不是佛。只这些端的，鲜人知得。迷者到头空苦志，悟来不费些儿力。看无中、生有产灵胎，阳神出。
李孝光	临江仙	寿李后山	种竹栽花溪上宅，此翁初赋归欤。试尝菊水味何如。人间霖雨手，天上寿星图。把酒祝翁千岁寿，翁言政不关渠。少令高大我门闾。平反亦多矣，有驷马高车。
陆文圭	减字木兰花	即席赠歌者夏奴	香肌玉润。花前忽听流莺韵。移步金莲。斜转清眸踏舞筵。因娇无力。蜀锦缠头拚百尺。安处奴乡。且住容山过夏凉。
元好问	玉楼春		惊沙猎猎风成阵，白雁一声霜有信。琵琶肠断塞门秋，却望紫台知远近。深宫桃李无人问，旧爱玉颜今自恨。明妃留在两眉愁，万古春山颦不尽。
马钰	桃源忆故人	赠古刘二先生	前程合有修仙分。竞利争名吃顿。遏意逆情愁闷。逼得回头紧。算来贪甚浮华境。不若完全性命。直认无为清净。管取成仙准。
王恽	蝶恋花	赋来禽歇枝	今岁寻芳春已误。一粒丹砂，不到来禽树。满意红芳春也妒。长条簇满珍禽羽。花道无情应有素。似惜金尊，一醉珠帘暮。春自还来花自故。
朱唏颜	扫花游	送人	津亭柳色，正舞翠毵毵，乱侵歌袖。骊驹送酒。竟东门祖席，宾僚勋旧。白发青衫，愁绝风流去后。黯回首。但梦绕藩垣，帘影清书。遗爱曾未久。闻里役均输，力排豪右。喧传万口。道调元赞化，是经纶手。鼎铉虚贤，分内功名信有。事非偶。看金瓯姓名还又。
李齐贤	满江红	相如驷马桥	汉代文章，谁独步、上林词客。游曾倦、家徒四壁，气吞七泽。华表留言朝禁闼，使星动彩归乡国。笑向来、父老到如今，知豪杰。人世事，真难测。君亦尔，将谁责。顾金多禄厚，顿忘畴昔。琴上早期心共赤，镜中忍使头先白。能不改、只有蜀江边，青山色。
刘秉忠	秦楼月		杯休侧。为君送别城南陌。城南陌。茸茸芳草，万家春色。阳关一曲愁肠结。吟鞭斜袅黄昏月。黄昏月。长安古道，洛阳游客。
王哲	剔银灯		今与重添惺惺。只是那亘初元性。急急修持，盈盈圆满，子细剔开周正。通玄传令。炼锻出、自然清静。一颗明珠堪敬。就上揩磨精莹。不则本师，三真共至，更有虚空贤圣。齐来俱庆。这仙子、此中前定。
王哲	西江月		堪叹西南地顺。烧柴都是真银。火中焰迸两般身。一半金花绽尽。认得斤星有准。即时分付良因。西江月里弄精神。显出灵童真印。
元好问	满江红		枕上吴山，隐隐见、宫眉修碧。人好在、断浑似，画图相识。罗袜尘香来有信，玉箫声远寻无迹。恨不将、春色醉仙桃，迷芳席。婵娟月，韶华日。梦已尽，愁仍积。江花共江草，几时终极。锦树摧残胡蝶老，冰绡翦破鸳鸯只。拌楚云、湘雨一生休，休相忆。
冯延登	玉楼春	宴河中瑞云亭 中州乐府	长原迤逦孤麋卧。野色微茫河界破。草承行屦绿云深，花触飞丸红雨妥。高亭初试煎花火。醉玉渐哗春满座。行杯莫压转筹频，佳节等闲飞鸟。
刘因	清平乐		山翁醉也。欲返黄茅舍。醉里忽闻留我者。说道群花未谢。脱巾就挂松龛。觉来酒兴方酣。欲借白云为笔，淋漓洒遍晴岚。
谭处端	水龙吟		欲修无上菩提，便合下手须头段。莫令带水，拖泥土粘，些儿萦绊。生死明来，也全无在，自家决断。把凡胎浊骨，烟霞路上，轻轻渐，都抽换。步步清凉彼岸。趣闲闲、忘机休算。烟消火灭，冰凝玉结，长生侣伴。自得真空，妙玄因作，无人我观。待丹成九转，重阳再会，游蓬莱馆。
倪瓒	定风波	题画梅 庚寅腊月，同天台陶九成访云	欹帽垂鞭送客回。小桥流水一枝梅。醉后红绡都不记，剩，幽香却解逐人来。松畔扶间频置酒。携手。与君看到十分开。少壮相从今雪鬓。因甚。流年清兴两相催。云栖子见示管夫人雪梅，与今日情景适合，因题一调定风波云。瓒记。珊。
马钰	满庭芳	赠乔李郭三仙	修行之士，不在居山。勿劳环堵弯。何必驱驱来往，远远相参。休要持功打坐，又何须、耕种艰难。休劳苦，更不须出药，博换衣餐。看你留心觅馀残。闲看浮名浮利，叹死生、灰了心间。忘尘念，管将来，位列。
张之翰	江城子	和韵姜中丞，兼寄赵侍御明叔	黄金台下识行骖。著朝衫。宦情酣。不料维扬，留住老曹参。旧说长江千里外，今只在，小楼南。金焦倒影碧潭潭。送飞岚。要奇探。看取尊前，醉袖旋分柑。一曲高歌春未老，官里事，且休谈。
马熙	摸鱼子		买陂塘旋栽杨柳，参知老圃机务。宰相得请归田里，久旱忽逢甘雨。怀鄂渚。怅黄鹤楼前，鹦鹉翔烟屿。清魂可语。奈信美江山，无穷湖海，难得故乡趣。西园地，天意昔年曾许。埙近协音吕。筑台浚沼方竣事，更办雪儿佳句。仍酹醑。为祷尔三家，恐有治园谱。今吾胜古。问孟氏芳邻，何时康乐，何似柬之圃。
王吉昌	风入松		乾坤简易定长生。推变化虚盈。默契四时神功用，泄冲和、品物生成。茂养深根固蒂，临金井，吐琼英。芳姿香衬彩霞明。聒万籁声清。造化冥冥无中有，显虚皇、阳体飞行。纵横恣游法界，廓神变，混无名。
王哲	解佩令		金郎察察。玉娘揠揠。堪同寿、方年二八。住在何方，一居水，一居山北。入离门、坎户皆。时时相拉。频频搜刮。九条街、坊坊俱达。寻得灵珠，取琼浆、神水浇沫。放光明、万道旋斡。
元好问	定风波	儿子中中百＊日作	五色莲盆玉雪肌。青搽红抹总相宜。且道生男何足爱。争奈。隆颅犀角眼中稀。六十平头年运好。投老。大儿都解把锄犁。醉眼看花驴背上。豪放。阿龄扶路阿中随。
谭处端	西江月		欲入全真门户，行住坐卧寂寥。存心乞化度中朝。尘事般般屏了。莫论黄芽白雪，休搜龙虎婴娇。色财无挂火烟消。便是蓬莱三岛。
侯善渊	酹江月		茅庵潇洒，静无尘、独坐垂帘孤僻。镇日闲闲清澹泊，别有恬然活计。握固存真，心无杂念，忘我兼忘世。玉婴神变，自然与道相契。光明照耀十方，凝空灿灿，大阐非为细。遍纳无极通造化，物物头头俱济。掌握乾坤，完容法体，玉貌真清丽。超凡出世，上朝三神帝。
高道宽	西江月		九转灵丹妙药，从来一点元真。仙家收得做天人。普度人人有分。本来砂一味，还元黑锡白银。河车搬运与心君。了见不离方寸。
契玉立	菩萨蛮	蒙莒石刻 至正戊子（一三四八）二月	蒙岩几日桃花雨。依稀流水章桥去。只恐到天台。误通刘阮来。玉堂开绮户。不隔尘寰路。休认避秦人。壶中别有春。时光烂漫，烟雨冥蒙，恍隔尘世。汲泉煮茗，清话移时，为赋菩蛮一阕云。通议大夫宪佥世玉题（元金石偶存。）
王哲	采桑子		曹溪一路人难悟，怎舍妍妻。难受孤。独自眠时越越迷。分明有个长生路，孰是能跻。说甚东西。谁肯抽身出污泥。
王哲	行香子	赠弟子	再索新词，不写藏头。分明处、说个因由。诸公不省，尚自相求。被风流事，常汨没，几时休。悟取玄机，认取持修。丹成后、神气精收。前程稳路，三岛十洲。你早回头，应与我，共同游。
李俊明	清平乐	闺重九宋翔卿席	黄花今後，才是秋光暮。依旧满城风又雨。句引锦囊诗句。东篱尚可重游。羡君来往风流。莫惜尊前健倒，这回节去蜂愁。
王哲	永遇乐	与登州安闲散人二首	位妆变，乡取瑞，性分朗。满心中，端布政，理尤清爽。凡五马，他辅弼，性感恩舒畅。身处、安闲散神，搜寻道家珍藏。因好讨，光明射，里真丹有况。户长烧，门频溉，得堪依仗。生须要，男交会，下且休貌状。时间、方面了了，待为宰相。
王哲	苏幕遮	白告友人	正青春，红貌聚。若肯回头，这下分明觑。愿得回头心早悟。与道为邻、也处逍遥所。善缘来，恶缘去。搜见真容，知向灵台住。七座门开通的祖。跳出之时，便入长生路。
王吉昌	减字木兰花	右初七日兑配艮	泽山同器。一点精华天癸至。七返丹成。远放流霞射玉清。气安神定。涤荡尘烦心月莹。独露禅天。万派波澄一样圆。
元好问	浣溪沙		梦里还惊岁月遒。鲤鱼风退不胜秋。人生虽异水同流。酒力有神工驻景，丹房无药可烧秋。陶陶兀兀老时休。
王恽	点绛唇	为房祖母寿	婺女呈祥，瑞光分自云衢烂。凤萱金。留待佳辰绽。林下丰容，闺壶瞻仪范。香萦篆。玉颜如。岁岁长康健。
蒲道源	感皇恩	次子骧节使示赵内翰韵 强村丛书用善	家本吾儒，六韬能晓。从事和林十年了。一麾才把，尤被揄嗔早。漠城官满，人传道。郊次攀留，马前持抱。殷勤尽癃老。谓君到处，不见月鸟惊绕。天公终料理，桑榆好。
朱唏颜	木兰花慢	送陈国材都目	拂溪藤香润，缄翠墨，寄深情。忆月满箫台，春回炎海，驿骑宵征。相思顿成春梦，恰方州、接武叙前盟。愧我弓刀分，多君案牍劳形。佳声。宾佐喜逢迎。曹局赖经营。更尊俎谈谐，风襟清旷，逸思纵横。正好相依晚岁，忽欢传、梅菊已交承。粗喜分携不远，春来把酒江城。
许有壬	六州歌头	次马明初韵书所见	轩昂仙侣，风度似吾侪。凡鸟辈，虽累百，总与台。敢偕偕。何处风丝客，昧平昔，恣突，形迹异，天壤隔，剧相排。老眼浑如无见，云霄远，未便时乖。笑蛛蝥肆螫，自丧亦多哉。我出尘埃。浩无涯。有旁观者，同气类，公好恶，挺身来。行不义，宜自，坐虺颓。任奸回。万事如翻手，吾方此，外形骸。来汝鹤，吾有语，汝无哀。谁遣乘轩赫，令此辈、眼不能开。付恩仇一笑，漫且啄莓苔。休面三槐。
陆祖允	菩萨蛮	题钱德钧水村图 珊瑚木难卷二	当年图画知何处。如今身向沧洲住。吾亦爱吾庐。芸窗几卷书。青山天际小。目送飞鸿杳。试问钓鱼船。芦花浅水边。
王恽	青玉案	赋紫金沙	绿阴暗尽西城树。人总道、春归去，柔条高几许。绛灯闪烁，翠云萦护。元有留春处。金尊未倾芳醑。醉墨题诗要香露。蝴蝶飞来何栩栩。向人有意，绕阑翻舞。似约花闲住。
刘敏中	木兰花慢	次韵答张直卿见寄	两城无百里，算只是、一家乡。愧每每相看，来迎去送，水影山光。殷勤举杯一笑，要都收、百福与千祥。镜里吾衰已甚，尊前君意何长。谁能齐物似蒙庄。岁月去堂堂。更多病何堪，闲愁万绪，恼乱诗肠。明年定须丰稔，看桑蚕成簇麦登场。君到野亭应喜，酒帘花外悠扬。
元好问	行香子	时在淅江	漫漫晴波，澹澹云罗。傍春江、是处经过。桃花解笑，杨柳能歌。尽百年身，千古意，两蹉跎。酒恶无聊，诗苦成魔。只闲情、不易消磨。几人樵径，何处山阿。恨夕阳迟，芳草远，落红多。
舒＊	蝶恋花	送胡一之上襄阳	锺阜相催何汲汲。猿鹤休惊，却上襄阳驿。袖拂岘山碑藓碧。凄凉泪眼今犹昔。勋业正须年少日。楚雨湘云，囊锦都收拾。只恐绿闺春寂寂。
张翥	点绛唇	舟行书见	风起云飞，兰舟竞入横塘住。恼人何处。隔岸花篱雾。一水盈盈，难送凌波步。空相觑。正如牛女。隔断银河路。
马钰	满庭芳	赠三水县三老先生	志当坚确。性常柔弱。心猿意马牢缚。爱欲尘情俗念，一齐拂却。过去未来事理，莫寻思、更休计度。居物外，守清贫潇洒，莫嫌寂寞。慎勿忧愁衰老，如有病，心中转生欢乐。若是临行好弱，境界休著。常守真常无伴，得灵明、自然辉霍。神光灿，管惺惺洒洒，超升碧落。
刘秉忠	点绛唇		十载风霜，玉关紫塞都游遍。驿途方远。夜雨留孤馆。灯火青荧，莫把吴钩看。歌声软。酒斟宜浅。三盏清愁散。
王寂	人月圆	再过真定赠蔡特夫	锦标彩?追行乐，管领镇阳春。而今重到，莺花应笑，老眼黄尘。凭君问舍雕丘侧，准拟乞闲身。北潭涨雨，西楼横月，藜杖纶巾。
王吉昌	绿头鸭		道风清。武帘交互经营。聚三天、合和两地，斡元宫、真气流行。变刚柔、游龙牝马，应七十、十候生成。走玉飞金，喷烟吸雾，相交水火迅当鸣。六阴散、三阳鼎聚，丹品秀华英。香风衬、金光透体，几缕霞明。顿开基、头头性显，彻大千、沙界纵横。拉轻吹、徘徊踊跃，步云霄、体段峥嵘。非色非空，不增不减，海珍如意吐真晶。罄内外、光华无碍，神用六通迎。先天貌、功成荡荡，无复能名。
王哲	渔家傲		德修真年七十。从鹤发童颜出。上灵泉流得急。如密。尸去尽肠充实。道穿虚同入室。令铅汞成丹粒。便逍遥尤静谧。休诣。人常与神仙集。
刘敏中	沁园春	题户部郎完颜正甫舒啸园，仍用卢齐	华屋高轩，富贵之心，人皆有之。甚伯伦挈?，惟知?酒，浩然踏雪，只解吟诗。一见令人，利名都忘，更有高情元紫芝。还知否，盖道分彼此，事有参差。看君绿发雄姿。况千载风云正遇时。便登高舒啸，如今太早，扬眉吐气，过此还迟。愧我衰残，终然无补，久矣寒灰枯树枝。云山梦，被画图唤起，情见乎辞。
虞集	柳梢青	至顺癸酉立春，客有持逃禅翁此卷相	题柳梢青调，亦赋一首云从别幽花。玉堂金马，十载忘家。横幅疏枝，如逢旧识，同在天涯。荒村茅屋欹斜。待归去、重寻钓槎。解却丝钩，青鞋藜杖，翠竹江沙。
刘处玄	武陵春		遥望山山正好，莹莹正芬芳。佳节春温春昼长。最好泛霞浆。酩酊歌欢忘世虑，吟笑胜轻狂。来往仙乡。过此庆重阳。
谭处端	如梦令		物外遨游落魄。步步清凉云脚。闲里弄虚空，别有蓬莱期约。这着。这着。细细人情除削。
宋＊	南乡子	观云	绀碧峙晴空。态度分明巧不同。具神君三四辈，乘龙。冠佩翱翔赴紫宫。楼观远玲珑。舞凤蹲猊刻镂工。一笑斜川痴老子，奇峰。便入南窗。
李俊明	水龙吟	筹堂寿日	一朝衣锦归来，高门不负于公望。恍然如旧，黄流万里，太行千丈。只比当时，添些气势，减些风浪。记采薇戍罢，分茅议定，凯歌动，声悲壮。元自山西出将。却从他、山东入相。兜鍪须待，貂蝉换了，凌烟画像。且把功名，暂都分付，浅斟低唱。但年年看取，三台长在，老人头上。
李齐贤	巫山一段云	洞庭秋月	衡岳宽临北，君山小近南。中开北百里湖潭。吴楚入包含。银汉秋相接，金波夜正涵。举杯长啸待鸾骖。且对影成三。
元好问	临江仙	寄德新丈	自笑此身无定在，北州又复南州。买田何日遂归休。向来元落落，此去亦悠悠。赤日黄尘三百里，嵩丘几度登楼。故人多在玉溪头。清泉明月晓，高树乱蝉秋。
王恽	木兰花慢	武邑县王楫善居室，母俎氏出隆平	精彩如五六十人。教授马君向予方以善俗任责楫之孝养致乐，实有关於风化者，故作是词以付，俾来者庶有所劝焉烂云衢彩婺，和晓月，满庭闱。正梅粉香飘，林梢紫动，淑景初迟。观津盛传王氏，道孝心、重见老莱衣。和气一家瑞霭，慈颜九十柔仪。香烧静院趁朝晖。未省杖扶持。纵德厚流长，遐龄能健，此事应稀。婆娑绿萱堂背，爱一竿、苍竹六孙枝。照映西山秀色，年年翠点修眉。
王吉昌	武陵春		嗜爱顿忘情不纵，去智道颐形。心迹交时醉半醒。子母聚黄庭。九气天中鸣玉韵，昼夜不曾停。断送仙童入杳冥。变态奋威灵。
仲璋	念奴娇	附见天籁集卷上内。原题云。中秋重	消磨九日，算年年、惟有黄花白酒。把酒簪花能有几，七十光阴回首。人寿难期，酒杯有限，花色应如旧。花浓酒酽，问君著甚消受。彭泽千古英魂，有花能折，有酒能倾否。万事悠悠输一醉，花酒休教离手。明日西风，阑珊酒尽，憔悴花枝瘦。酒肠花眼，正宜年少时候。，予早年尝记僧仲璋九日述怀一篇，与此篇格相同，恐岁久无传，就附于此。仲璋俗姓阎，法讳志琏号山泉道人。落魄嗜酒，滑稽玩世，颇为时人。
韩奕	百字令	为沈画师题写山楼	软红尘里，爱君家、缥缈半空楼倚。曲槛外，江南江北，两岸好山无际。日涌浮金，烟凝积翠，朝夕映窗几。抛书卧看，丘壑在人胸次。兴来把笔临池，浓涂淡抹，咫尺论千里。内一段精神聚处，甚诗人能拟。却笑米颠，结庵京，也便写图夸美。生绡半幅，漫赋新词同寄。
朱＊颜	浣溪沙	谢张鲁瞻惠纸笔和来韵	湘管娟娟弱凤翎。霜毛楚楚醉猩英。就中心早可人情。渐老江淹无好梦，输他年少意纵横。只堪闲写换鹅经。
侯善渊	诉衷情		众生薄福乐真闻。精进谨持功。修斋坐禅礼念，终久落顽空。真实相，有无中。好家风。玄元宗祖，太始门开，体照圆通。
张伯淳	木兰花慢	寿张可与	对黄花烂漫，能几日，又重阳。问眼底湖山，新，别是风光。三台近临吴地，映奎、明处紫微郎。人道当年豸角，这回收敛秋霜。笑谈。幕府昼偏长。何事最为忙。但宽取一分，一分方便，亦足流芳。山人敢攀宗衮，为东南、民命秉心香。更借南阳菊水，殷勤满注瑶觞。
完颜亮	昭君怨	雪 案此首词品卷三误作韩驹词	昨日樵村渔浦。今日琼川银渚。山色卷帘看。老峰峦。锦帐美人贪睡。不觉天孙剪水。惊问是杨花。是芦花。
姚燧	浣溪沙	舟中纪事	白发年来自笑余。孔方从有绝交书。谁怜多病麴生疏。两岸行人争抵掌，谁家舟上载篮舆。江南休问看山无。
魏初	念奴娇	为王约齐绍明寿	离骚痛饮，问毕竟、世上功名何物。眼底谁能知许事，只有双凫仙客。一局残棋，两窗疏翠，谈笑挥冰雪。红尘千丈，定知不到雄杰。昨日黄菊篱边，渊明招我，逸兴悠然发。今日秋香犹好在，请对玉芝仙骨。富贵谩人，云翻雨覆，枉换青青发。不如高卧，浩歌且醉明月。
王恽	南乡子	癸丑三月二十一日祭祠，回饮张氏草	乔木色苍苍。山顶难留落日光。灯影碧流深几许，浮觞。来醉张家第四场。世事莫论量。相对尊前两鬓霜。富贵几时当适意，杯长。问甚春星。
王哲	如梦令	赠僧子哲	口中校祖叶。德茶香点。灭与烟消，似圭峰秘诀。切言，疑当作言。
朱唏颜	南柯子	龙门汲雪	远脉通蛟穴，清泠泻翠苔。炉相对竹房开。容我笼头，纱帽白云堆。碧中雪，金沙二月雷。瓶罂千里走黄埃。嗟尔苍生，亿万堕颠崖。
张可久	鹧鸪天	玉泉观鱼	潋滟晴光动碧虚。一方清镜照诗。玉尘三三法，水漾金鳞六六鱼。红舍利，白芙蕖。尽教妆点老僧居。夜深飞过西湖去，夺取小龙明月。
王丹桂	桃源忆故人	因赵元帅舍人出示用其韵	人生百岁诚稀少。此事任谁明晓。相见但开口笑。管甚闲悲恼。四时风月寻常好。放下心肠便了。虽是身难恒少。到底须迟老。
顾阿瑛	清平乐	题桐花道人卷  桐花道人吴国良雪中	留玉山中数日，今日始晴，相与同坐雪巢，以铜博山，焚古龙涎，酌雪水，烹藤茶，出万壑雷琴，听清癯生陈维允弹石泉流水调，道人复以碧玉箫作清平乐，虚室生白，尘影不动，清思不能已已。道人出所揣卷索和民瞻石先生所制清平乐词，予遂以紫玉池试想花烟，书以赠之，且邀座客郯云台同和，时至正十年腊月二十二日也凤箫声度。十二瑶台暮。开遍琼花千万树。才入谢家诗句。仙人酌我流霞。梦中知在谁家。酒醒休扶上马，为君一洗筝琶。
王哲	忆王孙		人云口是祸之门。我道舌为祸本根。不语无言没讨论。度朝昏。便是。
王庭筠	谒金门		双喜鹊。几报归期浑错。尽做旧愁都忘却。新愁何处著。瘦雪一痕墙角。青子已妆残萼。不道枝头无可落。东风犹作恶。
蒲道源	木兰花慢		想天开阊阖，正元日、受朝仪。美出震居尊，承乾继统，行夏之时。梅花领将春到，更祥烟、浮动万年枝。丽日徐行黄道，和风细度丹墀。天颜有喜近臣知。称寿献瑶卮。道品物惟新，阳刚长，百禄咸宜。觚五云佳气，但遥瞻、百拜只心驰。记得华封馀祝，不妨借人新词。
程文海	摸鱼儿	次韵庐疏齐宪使题岁寒亭 此首下原附	问疏斋、湘中朱凤，何如江上鹦鹉。波寒木落人千里，客里与谁同住。茅屋趣。吾自爱吾亭，更爱参天树。劳君为赋。渺雪雁南飞，云涛东下，岁晏欲何处。疏斋老，意气经文纬武。平生握手相许。江南江北寻芳路，共看碧云来去。黄鹄举。记我度秦淮，君正临清句。歌声缓与。怕径竹能醒，庭花起舞，惊散夜来雨。
周权	沁园春	次韵王尹赋东严	娲皇补天，遗石两拳，几千仞兮。定苍龙擘峡，罅和天坼，浮屠卓锡，庐倚云开。世窄三千，天高尺五，日月低躔东复西。人间世，听晨昏钟鼓，撼半空雷。登临纱帽鞋。豁云梦、胸襟一快哉。想醉倚高寒，飞仙可挟，清游纪胜，俗子难梯。把酒乾坤，笑谭今古，崖藓摩挲认旧题。九关近，便骖鸾高举，云气徘徊。
白朴	念奴娇	题阙	江湖落魄，鬓成丝、遥忆扬州风物。十里楼台，帘半卷、玉女香车钿壁。后土祠寒，唐昌花尽，谁看琼枝雪。山川良是，古来销尽雄杰。落日烟水茫茫，孤城残角，怨入清笳发。岸扁舟人不寐，柳外渔灯明灭。半夜潮来，一帆风送，凛凛森毛发。乘流东下，玉箫吹落残月。
程文海	蝶恋花	寿陈北山	月挂新年弓未彀。璧水溶溶，已觉春光透。国子先生松竹友。一尊请为斯文寿。况是雪中萱树茂。华萼相辉，天地同长久。何处东风吹雅奏。
李齐贤	巫山一段云	西江风雪	过海风凄紧，连云雪杳茫。落花飘絮满江乡。偷放一春狂。渔市关门早，征帆入浦忙。酒楼何处咽丝簧。愁杀孟襄阳。
王吉昌	醉桃源	禄存文曲	禄存文曲附神光。驱驱逐色忙。昧禅徒乱角和商。如何作道场。双帘掩，琐明堂。仙童夺正阳。神功机在性昭彰。冥冥混八方。
蒲道源	鹧鸪天	寿杨同知	好景良辰近上元。天公为闲产英贤。政声洋溢春风外，德泽流行汉水边。官一品，寿千年。应知仁者得兼全。凤凰池上恩波暖，指日丹墀步武。
党怀英	感皇恩		一叶下梧桐，新凉风露。喜鹊桥成渺云步。旧家机杼，巧织紫绡如雾。新愁还织就，无重数。天上何年，人间朝暮。回首星津又空渡。盈盈别泪，散作半空疏雨。离魂都付与，秋将去。
刘因	玉楼春		柳梢绿小梅如印。乍暖还寒犹未定。惜花长是为花愁，?酒却嫌添酒病。蝇头蜗角都休竟。万古豪华同一尽。东君晓夜促归期，三十六番花递。
张可久	小桃红		一城秋雨豆花凉，闲倚平山望。不似年时鉴湖上，锦云香，采莲人语荷花荡。西风雁行，清溪渔唱，吹恨入沧浪。
李道纯	满江红	赠虚庵	日用工夫，只一味、存虚抱素。会殊途同归，一致百虑。紫极宫中元气息，调我鼎内三花聚。问安炉、立鼎事如何，乾金铸。缚金乌，获玉兔。捉将来，封土釜。这火候抽添，更须防护。至宝圆成明出入，法身形兆无来去。便潜身、直谒太清宫，神常住。
白朴	西江月	题阙	白石空销战骨，清泉不洗飞埃。五云多处望蓬莱。鞭石谁能过海。一夕神游八表，众星光拱三台。天公元不弃非才。坐我金银世界。
胡祗＊	木兰花慢	赠歌妓	话兴亡千古，试听取，是和非。爱海雨江风，娇莺雏凤，相和相催。冷冷一声徐起，坠梁尘、不收彩云飞。按止玉纤牙拍，细倾万斛珠玑。又如辩士遇秦仪。六国等儿嬉。看捭阖纵横，东强西弱，一转危机。千人洗心倾耳，向花梢、不觉月阴移。日日新声妙语，人间何事眉。
元好问	摸鱼儿	楼桑呼汉昭烈庙	问楼桑、故居无处。青林留在祠宇。荒坛社散鸟声，寂寞汉家箫鼓。春已暮。君不见、锦城花重惊风雨。刘郎良苦。尽玉垒青云，锦江秀色，办作一丘土。西山好，满意龙盘虎踞。登临感怆千古。当时诸葛成何事，伯仲果谁伊吕。还自语。缘底事、十年来往燕南路。征鞍且驻。就老瓦盆边，田翁共饮，携手醉乡去。
元无名氏	醉太平		夺泥燕口，削铁针头，刮金佛面细搜求，无中觅有。鹌鹑嗉里寻豌豆，鹭鸶腿上劈精肉。蚊子腹内刳脂油，亏老先生下手。
张翥	满江红	钱舜举桃花折枝	前度刘郎，重来访、玄都燕麦。回首地、暗香销尽，暮云低碧。啼鸟犹知人怅望，东风不管花狼籍。又凄凄、红雨夕阳中，空相忆。繁华梦，浑无迹。丹青笔，还留得。恍一枝常见，故园春色。尘世事多吾欲避，武陵路远谁能觅。但有山、可隐便须归，栽桃客。
欧阳玄	渔家傲		二月都城春动野。引龙灰向银床画。士女城西争买架。看驰马。官家引佛官兰若。水暖天鹅纷欲下。鹰房奏猎催车驾。却道海青逢燕怕。才过社。柳林飞放相将罢。
梁寅	望江南	傍村之民兄弟四人，坐豪夺民产远流	山深处，豺虎纵跳踉。但爱体肥贪肉食，那知腹饱是身殃。天网甚恢张。千里外，魑魅可同乡。三尺正当严律令，四凶那得诧强梁。稽首谢君。
孙不二	卜算子	辞世 鸣鹤馀音卷之五	握固披衣候。水火频交媾。万道霞光海底生，一撞三关透。仙乐频频奏。常饮醍醐酒。妙药都来顷刻间，九转金丹就。
马钰	采桑子	重阳师父百端诱化，予终有攀援爱念	，我性命有一只细磁碗，失手怕碎。言未讫，从空碗坠，惊哭觉来，师翌日乃曰，汝昨晚惊惧，才方省悟吕公大悟黄梁梦，舍弃华轩。返本还源。出自钟离作大仙。山侗猛悟细磁梦，割断攀援。炼汞烹铅。出自风仙性月圆。
白朴	风流子	丁亥秋，复得仲常书，有楚星燕月，	之语。就谱此曲以寄之。花月少年场。嬉游伴，底事不能忘。杨柳送歌，暗分春色，夭桃凝笑，烂赏天香。绮筵上，酒杯金潋滟，诗卷墨淋浪。间袅玉鞭，管弦珂里，醉摧红袖，灯火夜。回首事堪伤。温柔竟处，流落江乡。惆怅鬓丝禅榻，眉黛吟窗。甚社燕秋鸿，十年无定，楚星燕月，千里相望。何日故园行乐，重会风光。
王哲	西江月		酒饮清光滑辣，肉餐软美香甜。世间迷误总无厌。个个临头路险。独我悟来口远，唯余省后心嫌。十分戒行愈精严。没分都赴点。
张雨	望梅花	寿师道真人	何处仙家方丈。浑连水隔他尘。放鹤天宽，看云窗小，万幅丹青图障。凭高望笑掣金鳌，人道是蓬莱顶上。时问葛陂龙杖。更准备雪中鹤氅。修月吴刚，收书东老，消得百壶春酿。无尽藏，莫傲清闲，怕诏起山中。
善住	忆王孙	山居	半生长是白云间。猿鸟渔樵共往还。倚个乔松看远山。少机关。世上。
王处一	行香子	赠滨州小胡	有个真方。谁肯承当。聚烟霞、馥郁清凉。充盈法体，补益神光。定本根源，无生忍，返嘉祥。元气充食，渴饮霞浆。混玄精、与道为常。碧莲自绽，琼萼芬芳。结紫金丹，清真果，满穹苍。
姬翼	柳梢青		灵明本无圆缺。先太易、常存浩劫。一受成形，随流忘返，死生磨灭。贪婪百种遭殃，谩贩骨、如山未歇。正眼开时，元无一物，顿然超越。
潜真子	苏幕遮	温温铅鼎，光透廉帏，造化争驰	火初炎，归玉户。满鼎温温，遍体周天度。水火抽添依大数。尽到丹田，须遣教烧住。自然光，非昼暮。光射帘帏，可照千千步。内养还丹他自做。造化功夫，神圣如针炬。
马钰	桃源忆故人	思辽阳高巨才	桃源忆故人归去。别后常怀无绪。未审官游何处。忘了当初遇。我今物外修行做。但愿他家开悟。猛弃荣华贵富。共结云霞侣。
许有壬	鹧鸪天	次韵李沁州寄酒	甘滑端能厌蔗浆。芳华初不藉山。可怜太白分余沥，远与文园浣渴肠。青琐闼，白云乡。百年谁与校闲忙。何如常对松岩老，万事悠悠付一。
李道纯	水调歌头	赠宝奄	道乃法之体，法乃道之余。双全道法，横拈倒用总由渠。只这元神元气，便是天兵将吏，除此外都无。说与洞蟾子，定里作工夫。守为胎，用为窍，假为符。既明此理，何须苦泥墨和朱。若使精凝气固，便可驱雷役电，妖怪悉皆诛。行满功成日，谈笑谒仙都。
谭处端	望海潮		全真大道，无为清净，重重障碍堪嗟。每叹自缘，招且不免，闲游云水他。无念谤诽邪。愿人人早悟，急景浮华。道祖西升，去尚犹避过流沙。归地肺复仙家。会云朋霞友，真乐无涯。虚堂宴赏，蟠桃烂熳，瑶卮共饮流霞。满坐戴琼花。得玄玄结正，一粒丹砂。此际功成，行满同泛渡。
张翥	浣溪沙		数载相看欲话难。酒边失口却成欢。空添别恨与眉端。流水有声传锦瑟，行云无梦赴青鸾。关河秋雨客窗寒。
马钰	苏幕遮	赠马公	好云游，是马钰。幸遇华宗，一视如亲族。拜礼从今为骨肉。仰荷恩怜，终日闲相逐。告吾兄，听我嘱。莫虑儿孙，自有儿孙禄。愿早灰心明性烛。占取清闲，修取将来福。
王哲	满庭芳	欲脱家	既欲修行，终全谧，出离尘俗相当。莫凭外坐，朝暮起心香。须是损妻舍事，违乡土、却儿娘。常归一，民安国富，战胜又兵强。长长。潇洒做，搜寻玄妙，认取清凉。又凭空渺邈，大道无方。只在圆光自照，明来后、堪用衡量。重阳子，迎霜金菊，独许满庭芳。
侯善渊	酹江月		浮生似梦，奈光阴百岁，都能几许。富贵荣华时暂过，刚甚厮牵厮系。总为儿孙，娇妻女婿，生死难为替。回头省也，瞥然不染尘翳。逍遥物外无拘，风邻月伴，便是余生计，石上溪边猿送果，酒满十方吟缀。醉卧烟霞，今宵还醒，意欲归何致。玉霄宫里，月中攀折仙桂。
马钰	苏幕遮	＊县晏公惠面	晏先生，惠我面。亲做庖人，妙手和软。细细搓来成玉线。致在锅中，水火同烹炼。觉馨香，成美膳。四个平分，各各无深浅。欲要充饥须九转。饱后云游，处处行方便。
王恽	秦楼月	今岁八月自哉生明夜，月色如画，及	时偏者，诗人不得无怅然之情也。取太白诗例，赋秦楼月一阕，歌以问之。是夜月色亦佳，但微云点缀耳华阳阁。一年心赏中秋约。中秋约。九霄风露，有怀都豁。挂香和雨风吹落。倚阑望处秋烟簿。秋烟簿。一尊能与，素娥同酌。
蒲道源	临江仙		健笔兴来挥乐府，无愁可到眉头。可怜郊岛两诗囚。枯肠徒自恼，汗只供羞。我欲与君追李白，神游共访丹丘。千金不惜翠云裘。呼儿多换酒，一醉万缘休。
元好问	永遇乐		龙阁先分，凤毛荣继，当世英妙。山岳储灵，长庚应梦，还订佳辰到。黄花露，碧瓦凝霜，香馥郡斋清晓。忆当年、青云平步，共喜骤跻华要。阴功厚德，玉函金篆，锡与世间难老。注意方浓，分符屡请，雅志人少。棠阴讼，乐府新教，正好醉山频倒。有谁似、莱衣游戏，萱堂寿。
王处一	满庭芳		心真香，神排妙供，满空遥送丹方。收藏灵宝，嘉瑞自呈祥。一点穿联浩动，两仪内、反复阴阳。全真乐，团团性月，光散满空香。搜详玄妙理，根源无漏，道德芬芳。聚神砂玉液，无致倾亡。结果真仙妙道，超三界、无极清凉。全家悟，颐神养浩，皆得到蓬庄。
刘志渊	武陵春	警执法	人自因言能悟理，得理要忘言。既得鱼时莫执筌。筌执谩着鞭。闭口藏舌不作解，默默究重玄。专气修心息妄缘。月冷照青天。
尹志平	减字木兰花		劳生丧命。谁解衣餐皆分定。恣欲贪痴。积丛如山犹不知。一朝有报。铁胆铜心人也懊。受罪无休。恨不当时闻早修。
萨都剌	水龙吟	赠友	王郎锦带吴钩，醉骑赤鲤银河去。绛袍弄月，银壶吸酒，锦笺挥兔。秃鬓西风，短篷落月，东吴西楚。怅丹阳郭里，相逢较晚，共翦烛、西窗雨。文采风流俊伟，碧纱巾挂珊瑚树。出门万里，掀髯一笑，青山无数。扬子江头，冻沙寒雨，暮天飞鹭。待明朝酒醒金山，过瓜洲渡。
王哲	浪淘沙	叹虚飘飘	石火相饶。电里光烧。百年恰似水中泡。一灭一生何太速，风烛时烧。公等在浮嚣。悟取虚韶。福油好把福灯挑。光焰长生明又朗，返照芝苗。
元好问	鹧鸪天		零落栖迟感兴多。酒杯直欲卷银河。人间清镜悲华发，世外仙棋烂斧柯。长袖舞，抗音歌。月明人影两婆娑。醉来知被旁人笑，无柰风情未减。
马钰	瑞鹧鸪		心香起唱行香。真乐真闲兴味长。便觉眉头无利锁，何愁身上有名缰。昔年曾作肥家子，今日还为出舍郎。到此逍遥常自在，哩哩又何。
李庭	水调歌头	张耀卿寿日	伤心庚开府，书剑忆游梁。十年流落冰雪，如履柏台霜。昨日螳螂当辙，今日豺狼当路，牛背置神光。竟访赤松去，不顾紫微忙。汉貂蝉，万人杰，八州王。有君如是何事，高卧北窗凉。传得黄州密印，有病安心是药，此外更无方。莫袖经纶手，遗爱在甘棠。
周巽	渔歌子		白云相逐度前峰。萝壁猿啼翠几重。清书寂，绿阴浓。斧声惊动鹤巢。
袁易	木兰花慢	喜玉田至	渺仙游倦迹，乍玄圃，又苍梧。甚海阔天长，月梁有梦，雁足无书。泠然御风万里，喜袍、还对紫霞裾。一自黄楼赋后，百年此乐应无。萧闲吾爱吾庐。花淡淡，竹疏疏。更岁晚生涯，薄田二顷，甘橘千株。诸君便须小住，比桑麻、杜曲我何如。不用南山射虎，相从濠上观鱼。
侯善渊	声声慢		光阴迅速，暑往寒来，俄然又报新年。物换形移，都被暗里催残。谁省人人越旧，改青春、皓发苍颜。误虚过了，似落花飞絮，逝水无边。若也回光返照，运灵枢一撞，击碎双关。耀海玄珠，煌焰接昆山。宝性因明贯体，换凡躯、养就仙丹。玉辰显，向中天游奕，物外然。
刘敏中	满江红	又次前韵	看花须约，一千年、知赴瑶池缘浅。雪里花枝来索句，恍觉春生冷砚。却忆前时，寻芳处处，霞影浮杯面。酒醒花落，树头飞下余片。何事岁晚重妍，多情应笑，我早朱颜变。依样铅华红胜锦，争得瓶梅并剪。小阁幽窗，回寒向暖，百怕霜风卷。旧家野老，也来惊讶希见。
姬翼	一剪梅		畏日炎炎气郁然。枯禅频起，静胜无能。先春雪浪浸冬凝。唤起玄冥，满坐寒生。北帝威严正令行。祝融退步，酷潜形。神通挥霍贯心灵。乘此清风，归去蓬瀛。
王沂	御街行	御街行原系二首，周泳先误作一首。	君行广武山前路。是阮籍、回车处。问他儒子竟何成，落日大河东注。无人说与，遥岑远目，也会修眉妩。离宫别馆空禾黍。啸木魅啼苍鼠。悠悠往事不经心，只有闲云来去。停云得句，归云洞府，领取渊明趣。
谭处端	沁园春		好没来由，名利区区，几时尽头。算荣华富贵，名高位显，妻儿艳女，肯做持修。冷淡玄门，清虚妙道，苦涩难行孰意留。修行路，悟轮回生死，有分仙流。除身尽是闲愁。猛割断冤情去便休。顶青巾布素，随缘度日，逍遥云水，物外遨游。闲里寻闲，损之又损，火灭烟消绝外求。将归去，这都路变，蓬岛瀛洲。
舒＊	满江红	时雪快晴，苗民攻宣，未克，往来郡	，视而不问，欢时事之靡宁，哀生民之涂炭，因赋此曲，兼东邑令郭文盾天也多情，巧幻出、天河寒水。多态度、悠悠，轻黏窗纸。万里岂无祥瑞应，四方已在饥寒里。把溪山、好处纵模糊，须臾耳。江海阔，风尘起。狐兔狡，鹰耻。假蛮夷威柄，侵渔而已。诸老忠良皆柱石，九重仁圣真天子。待明朝、晴霁看青山，清如洗。
邵亨贞	虞美人		天台洞口桃开了。无柰刘郎老。多情何苦叹途穷，人与花枝，都在暗尘中。个人那日犹痴小。帘底秋波渺。别来几度见春风。应是门前，花落。
李道纯	水调歌头	赠和庵王察判	土釜要端正，定里问黄公。流戊就己，须待山下出泉蒙。采药堤防不及，行火休教太过，贵在得其中。执中常不易，天理感而通。那些儿，玄妙处，实难穷。自从会得，庵中无日不春风。便把西方少女，嫁与南陵赤子，相见永和同。十月圣胎备，脱蜕烁虚空。
王实甫	正宫	端正好	碧云天，黄花地，西风紧，北雁南飞。晓来谁染霜林醉？总是离人泪。
侯善渊	沁园春		元始家风，混物先天，体合太微。运九阳丹鼎，龙吟虎啸，云奔电闪，紫雾腾飞。戏弄骊珠，无间飘渺，光迸流霞照坎离。通玄妙，看余家手段，别有神威。自然掌掘天机。动斡运参罗斗柄随。喝龙泉宝剑，光冲碧落，群魔胆颤，百怪倾危。富国安民，清平快乐，无相真人出世期。书旧诏，赴蓬莱阆苑，物外仙归。
程文海	天仙子	寿杜左丞	一自寿仙临杜曲。岁岁小春春意熟。泰阶相向更分明，调玉烛。扶钧轴。突兀眼前惟此屋。折得岁寒枝上玉。拟祝翠尊还觉俗。何如绣采在庭前，看未足。杯方续。周鲁后先光汗竹。
马钰	卜算子		天地水三官，下界吹龙笛。蓦听开元虎啸声，风伯雨师寂。至孝养孀亲，红锦蛇吞鳖。六路青牛驾宝车，显圣功端的。
李道纯	满江红	授（原作受，据道藏改）记门人	吾道玄关，决不许、外边人人。有学者来参，防他做贼。猛把杀人刀子举，活人手段轻拈出。更单提、独弄逞神通，谁能敌。若是个，善知识。便承当，心不惑。仗奋心刚胆，逢佛杀佛。举步便能欺十圣，口开便要吞三极。把乾坤、天地尽掀翻，真奇特。
刘因	菩萨蛮	为王太利夫寿	吾乡先友今谁健。西邻王老时相见。每见忆先公。音容在眼中。今朝故人子。为寿无多事。惟愿岁长丰。年年社酒同。
纸舟先生	西江月		本是一团血肉，惺惺全借阳神。起居言语是谁灵。神去更无把柄。说出万般名相，教人转入迷津。自从今日悟全真。妙语奇言不信。
侯善渊	西江月		小隐不容沙芥，大通遍满诸方。混然灵廓查无疆。一性执其大象。火里烧成白雪，水中养就红阳。玉婴神变跨鸾凤。飞入西江月上。
洪希文	蝶恋花	蜡梅	雪里江梅标致好。千古诗人，总被横斜恼。蜡貌栀言愁杀我。道伊曾向孤山过。检点花房开几朵。错引山峰，酿蜜供残课。三叹楚骚无可考。
马钰	虞美人	继重阳韵	马风得遇心尘少。通得玄中妙。自然耻戴皂罗巾。真息绵绵，营养不神神。慧灯不住通天照。性命须当了。金炉便是炼丹身。坦荡逍遥，做个。
王哲	浣溪沙		会看虚空七宝圆。能开寂静六华轩。希夷微妙在坤乾。理透阴符三百字，搜通道德五千言。害风一任害风虔。
张翥	行香子	止酒五首	酒量无多。不饮从他。看黄垆、似隔山河。渊明自止，醉尉谁呵。也莫豪吟，莫狂舞，莫高歌。鸥外风波。蜗角干戈。算百年、一梦南柯。阅人传舍，随处行窝。便富熏天，气盖世，待如何。
谭处端	如梦令	赠阌乡县酒贾	深爱贾公吉善。水云游历玄便。他日处无为，得得虎龙交战。交战。交战。丹结永除千变。
张玉娘	烛影摇红	又用张材甫韵 强村丛书用孔氏微波	梅雪乍融，单于吹彻寒犹浅。夜从灯下翦春幡，笑罢椒盘宴。云母屏开帘卷。放嫦娥、广寒宫苑。星移银汉。月满花衢，绕城弦管。，谯楼一任更筹换。锦霞银树玉桥联，谁道蓬山远。可是紫箫声断。漫懊恨、春宵苦短。不堪回首，照芙蕖，断肠鸿雁。
王恽	点绛唇	后六月二十二日，同府僚宴饮白云朱	川原四开，青嶂白波，非复尘境。忽治中英甫坚索鄙语，酒酣耳热，以乐晴倚层阑，飘飘醉上青鸾背。飞云崩坠。万叠银涛碎。青嶂白波，非复人闲世。人怀霁。夕阳有意。返照千山外。
姬翼	感皇恩		云海接瀛洲，鹏程浩渺。换尽凡胎步方到。神仙底事，紫府丹台幽杳。纵分明指点、人难晓。药圃芝田，灵苗瑞草。满地香风遣谁扫。洞天不夜，月底行吟缥缈。待知音付与、玄中宝。
吴景奎	最高楼	寄谢国芳	西池草，和梦泛晴晖。几度见春归。寒沙盟冷鸥先觉，秋江影落雁初飞。故园荒，征路远，信音稀。笑逆旅光阴忙似瞥。更好染髭须何用镊。惊夜杵，捣寒衣。桃花流水应无恙，小山丛桂更畴依。早归来，新酒熟，
邵亨贞	花心动	黄伯阳岁晚见梅，适遇旧赋以赠别，	东阁何郎，记当时，曾赏旧家红萼。彩笔赋诗，绿发簪花，多少少年行乐。自从惊觉扬州梦，芳心事、等闲忘却。断魂处，月明江上，路迷天角。老去才情顿薄。柰客里相逢，共伤漂泊。洗尽艳妆，留得遗钿，尚有暗香如昨。岁寒天远离杯短，匆匆去、孤怀难托。向花道，春来未应误约。
谭处端	如梦令	赠修武贾信实	入道先生姓贾。日用持心低下。要见本来真，闲里擒猿捉马。擒耍。擒耍。须效谭风害痖。
冯尊师	满江红	呜鹤余音卷二	寒暑相催，俄然又秋传信。惊往事几番成败，百年如瞬。轩冕未酬黄卷志，琴书早赋青山隐。占五湖烟月乐希夷，无盈损。人间事，多愁恨。方外趣，别风韵。这瀛洲宁美，玉堂金印。徇物情怀儿女操，摩天头角神仙分。看碧霄归去彩凤迎，白云引。
谭处端	忆王孙		神舟稳驾出沉流。明月辉辉命自周。两个先生暗点头。有来由。万劫。
张野	水龙吟	游钱塘西山	一鞭空翠烟霏，笑谈已到山深处。丹崖翠壁，野猿幽鸟，冷泉高树。兜率天中，蓬壶境内，偶成佳遇。正扪参历井，穷探未了，回首早，疏钟暮。画舸亭亭横渡。醉归来被谁留住。云窗雾阁，群仙应笑，尘缘相误。白雪歌残，青鸾梦觉，满身风露。料明年却向，古台高处，忆桃源路。
王恽	摸鱼子	送雷彦正西还，时授恩州卒	望都门、满山晴雪，葱葱君又西去。当时汉将征西幕，气压瘴江烟雨。还自许。尽虎穴雄深，万里班超举。燕台再过。甚牢落高情，霜风偃薄，似貂裘土。弦歌事、正尔邯郸故步。功名从此轩翥。一麾回首甘陵树，千室正歌来暮。须记取。拊麾外催科，未阳城古。征鞍莫驻。趁渭北春天，升堂拜慰，捧檄为亲舞。
王寂	减字木兰花	送春	羽书催去。落絮飞花萦不住。湖上流莺。欲别频啼三两声。刘郎未到。孤负东风何草草。今度重来。不放桃花取次开。
尹志平	西江月		天上仙无懵懂，人间性有顽愚。门中有幸看经书。性性堂堂开悟。达理真明妙有，观空体合虚无。慧通灵宝证元初。谁解无文不度。
李俊明	谒金门	河南府同知高诚之寿	风渐力。水翦飞花狼藉。鼎沸笙歌催举白。玉堂金马客。欢动周人颂德。唤起洛阳春色。况值日南天道北。老人星拱极。
韩奕	清平乐		晓云狼藉。淡淡烟中日。柳絮欲飞无气力。满院绿阴清寂。熏篝香恋残煤。画罗衣试新裁。春尚有些寒在，银屏到晚慵开。
王哲	瑞鹧鸪		秋季裁量十郎。忧愁思虑动凄怆。陡改红颜衰体瘦，渐生白发老容光。腰曲头低力不刚。耳聋眼暗泪汪汪。日往月来添疾病，妻嫌女怨受惶。
赵可	蓦山溪	赋崇福荷花，崇福在太原晋溪	云房西下，天共沧波远。走马记狂游，正芙蕖、平铺镜面。浮空阑槛，招我倒芳尊，看花醉，把花归，扶路清香满。水枫旧曲，应逐歌尘散。时节又新凉，料开遍、横湖清浅。冰姿好在，莫道总无情，残月下，晓风前，有恨何人见。
白朴	水调歌头	冬至，同行台王子勉中丞，韩君美	云黯雾树，秋潦净寒潭。徘徊子隐台下，不见旧书龛。鹿苑空余萧寺，蟒穴谁传郗氏，聊此问瞿昙。千古得欺罔，一笑莫穷探。俯秦淮，山倒影，浴层岚。六朝城郭如故，江北到江南。三十六陂春水，二十四桥明月，好景入清谈。未醉更呼酒，欲去且停骖。
程文海	蝶恋花	戏题疏齐怡云词后	长忆山中云共住。出处无心，只恨云无语。今日能歌还解舞。不堪持寄山中侣。谁道解愁愁更聚。自有卿卿，惯画双眉妩。问取悭风并涩雨。
刘秉忠	清平乐		彩云盘结。何处歌声噎。歌罢彩云归绛阙。掉下阶前明月。月华千古分明。照人一似无情。不道天涯离客，梦回愁对三更。
马钰	苏幕遮		闹角儿，梳得好。妙手奇功，悟后呈些巧。个个疏来无倚靠。各各惺惺，虮虱须教少。张打油，李老。见我风狂，鼓掌呵呵笑。此个机关人怎晓。返老还童，内外成颠倒。
刘处玄	望远行		令子根苗裔，云水爱行步。顿觉了，希夷微妙明千古。去尘寰历遍，香来都无伴侣。世人爱不爱，高真许。达道完性命，永免轮回苦。隐福地，松峰霞洞自在处。待养就、金铅玉汞，真无浊虑。六铢挂，始应过，三。
李孝光	满江红		烟雨孤帆，又过钱塘江口。舟人道、官侬缘底，驱驰奔走。富贵何须囊底智，功名无若杯中酒。掩篷窗、何处雨声来，高眠后。官有语，侬听取。官此意，侬知否。叹果哉忘世，于吾何有。百万苍生正辛苦，到头苏息悬吾手。而今归去又重来，沙头柳。
王哲	蓦山溪		公寻做作，认取乌兔。上下要冲和，更左右、交加龙虎。搬传大药，须是入红炉，成锻炼，变银霜，一朵金花聚。清香远远，透过昆仑去。袅袅上青霄，结雯光、辉辉堪睹。玉堂里面，参从大罗仙。自怡喜，得长春，正处逍遥路。
张雨	鹧鸪天	赠医士沈德诚 此下原有喜春来一	东老传家道气浓。榴皮壁上有仙踪。耳孙阴德如何限，都在参苓药笼中。无贵贱，有穷通。活人心事契苍穹。吾家昆弟能无恙，须藉全生一匕本贞居词。兹据曲律，删去其中殿前欢一首，梧叶儿二首，喜春来一首，另据西冷词萃本贞居词校订。
陆文圭	金缕曲	代送同僚 以上四印齐本墙东诗余二十	乍到蓉城路。听儿童歌谣德政，感恩如父。好人西京循吏传，谁道今人非古。留遗爱、甘棠佳树。节操冰霜清凛凛，看和风、吹作阳春雨。程去速，遽如许。我来不见空怀伫。望彼美、碧云暮合，草萋南浦。信是有才供世用，敢择东西何处。又谁念、婴儿思乳。不恨使君吾不识，恨使君不与吾相辅。聊寄意，短长句。
刘秉忠	小重山		漠北云南路九千。旧年鞍马上、又新年。玉梅寂寞老江边。东风软，杨柳得春先。斜月照吟鞭。可人难似月、缺还圆。桃花流水杏花天。欢娱地，谁斗酒尊前。
张野	水龙吟	为阎静轩寿	仙翁家住蓬壶，骑麟来自祥云表。琼琚玉佩，月裳霞袂，炯然相照。道出羲黄，才过迁固，文如盘诰。向紫霄高处，遨翔容与，知此贵，世间少。万里江湖浩渺。驾风霆有时曾到。斯文谁主，大谟谁决，君归能早。铃索声中，金莲影里，鬓华未老。看九重早晚，天恩飞下，历中书考。
马需庵	蓦山溪	寄完州诸公 以上六首见永乐大典卷一	流水易换，客梦迷烟草。回首望高城，记西山、重重翠扫。横塘秋水，云锦万荷莲，思往日，对薰风，沉醉花前倒。而今青镜，白发催人老。后会一尊同，放元龙、座中吟啸。虚名误我，依旧广文寒，归来好。酒阑。
元好问	玉楼春		烟炉不断胜金兽。香雾入帘波影皱。秋堂锦度艳仙，不惜醉舞袖。繁弦脆管春风。娇媚如花轻似絮。劝君须尽眼前欢，酌酒十分千百岁。
王恽	点绛唇	题绛州花萼堂时大暑回自河中	一榻清风，故山邂逅欣相遇。绿阴池树。荡漾瑶翻处。赤日红尘，前日中条路。人良苦。壮心如故。快叱王阳驭。
蒲道源	秦楼月		皇都晓。尧阶奉引瞻天表。瞻天表。麒麟不动，御香轻枭。电光曾记枢星绕。升平自此开先兆。开先兆。尧天日月，万年长照。
邵亨贞	谒金门		山隐隐。天际暮云收尽。萍末秋生风渐紧。楚江千万顷。江上美人无信。换却潘郎双鬓。几夜相思天远近。雁来犹未准。
白朴	瑞鹤仙	登金乌衣园来燕台	夕阳王谢宅。对草树荒寒，亭台欹侧。乌衣旧时客。渺双飞万里，水云宽窄。东风羽翅，也迷却、当时巷陌。向寻常百姓人家，孤负几回春色。凄恻。人空不见。画栋栖香，绣帘窥额。云儿雾隔。锦书至付谁拆。刘郎只见惯，金陵兴废，赠得行人鬓白。又争如复到玄都，兔葵燕麦。
李齐贤	巫山一段云	白岳晴云	菖杏春风后，茅茨野水头。晴云弄色蔼林丘。雨意未能休。京县民无赋，郊田岁有秋。明朝去学种瓜侯。身世寄菟裘。
长筌子	二郎神		叹平生，谩日夜劳劳攘攘。想一世浮华能几许，若云间、电光翻掌。梦幻吞侵何日省，恋火院、缠绵业网。这人身一失，万劫难逢，谁能回向。清爽。猛跳出迷津欲浪。彼岸风光真快乐，伴孤云野鹤飘荡。悟彻灵台无障碍，似月挂寥天朗朗。满十方三界，莹彻圆明，逍遥吟唱。
郑禧	木兰花慢		恃平生豪气，冲星斗，渺云烟。记楚水湘山，吴云越月，频入诗篇。皎洁剑光零乱，算几番、沉醉乐花前。种仙人瑶草，故家五色云边。芙蓉金阙正需贤。诏下九重天。念满腹琅，盈襟书传，人正韶年。蟾宫近传芳信，娥、娇艳待诗仙。领取天香第一，纵横礼乐三千。
尹志平	凤栖梧		问道参禅都不会。境上闲游，只要心无味。踏碎虚空离六对。松岩一觉和衣睡。何用人前夸口快。一点灵明，不许纤尘盖。法性堂堂观自在。
赵孟＊	人月圆		一枝仙桂香生玉，消得唤卿卿。缓歌金缕，轻敲象板，倾国倾城。几时不见，红裙翠袖，多少闲情。想应如旧，春山淡淡，秋水盈盈。
蒲道源	清平乐	寿赵总管	相门华胄。勋业谁居右。且向人间涵养就。鼎轴青毡依旧。延遗爱尤思。梁州新政方宜。处处邦民香火，祝君千岁而期。
刘敏中	浣溪沙	贺赵文卿新娶，文卿昆仲第六，所娶	共说莲花似六郎。后来魏紫冠群芳。多情恨不一时香。也甚春风闲着意，许教国色嫁横塘。海枯石烂两鸳鸯。
元好问	眼儿媚		阿仪丑笔学雷家。绕口墨糊涂。音搽今年解道，疏篱冻雀，远树昏鸦。乃公行坐文书里，面皱鬓生华。儿郎又待，吟诗写字，甚是生涯。
马钰	满庭芳	赠姜师兄	持功打坐，礼上哦吟。餐霞辟谷看经。符水精专存想，嗽咽劳形。多迷房中之术，服还元、水火为凭。且不罪，这般般功法，错了修行。若悟无为大道，绝攀援爱念，喜怒尘情。意静心清精秘，气结神凝。自然性停命住，起真慈、功行双成。金童诏，便携云跨凤，得赴蓬瀛。
李俊明	洞仙歌	谢杨成之寄梅 原作一，据张氏研古楼	陇头潇洒，孤负寻芳眼。浪蕊浮花问名懒。纵看看驿使，带得春来，只恐怕、绿叶成阴子满。暗香无恙否，月落参横，惆怅罗浮梦魂短。赖故人情重，不减西湖，花上月，分我黄昏一半。更选甚、南枝与北枝，是一种春风，待争寒暖。
蒲道源	点绛唇	次杜仲正经历怀古韵	少日峥嵘，已看紫气冲牛斗。诗才神援。辈宜缄口。莲暮风流，得见芝眉秀。空搔首。野梅官柳。先落君家手。
王处一	满庭芳	住铁杳山云光洞作	俯视沧溟，屏山掩映，万重松桧森然。金波滚滚，云锁翠峰巅。书对清光浩渺，更阑显月印新鲜。圆明聚，红霞影里，捧出洞中仙。无初真面目，如今了了，高卧云轩。为丹炉无漏，颐养三千。圣祖垂光下降，诸天举、婴子朝元。功成也，金书紫诏，常在玉皇前。
王处一	行香子	赠蓬莱李一翁	说修行，蒙见许。端的回心，恋甚妻儿女。好汉不教人数赋。苦海奔波，觅个前程路。脱尘寰，出幽府。七祖先亡，救拔升云步。既没轮回真渐悟。行满功成，决应三清举。
元好问	浣溪沙	三台送客，作离合体	锦带吴钩万里行。青云人物旧知名。百壶春酒过清明。渺渺荒陂冰井路，青青杨柳玉关情。斜阳无语下西陵。
沈禧	风入松	题驿亭图	使轺今夜宿邮亭。邂逅见娉婷。琵琶斜抱生娇媚，悄无人、独倚帏屏。弦内暗传心事，镫前略幽情。丽词一曲按新声。调格总高清。筵前明日人传唱，难遮掩、耳目聪明。一宿风光固好，百年名节俱倾。
王哲	卜算子	前后各带喝马一声	信任水云游，欣放灵猿傻。要去随霞恣害风，乘良马。稳坐香罗帕。南北与东西，选甚高和下。处处来回得自如，呈弓马。会把明珠射。
刘敏中	沁园春	和省中诸公秋日海棠韵	花有花时，何事兹花，待开便开。看嫣然一笑，秋容也媚，问之不语，春意潜回。静想乾坤，中间万有，元气循环共一胎。花如此，尽风流奇特，叹了还猜。三生月地云阶。料曾被、西风点镜台。怅赏余人散，黄蜂日晚，梦回日落，白雁霜催。两度频繁，一番迟暮，争似从他本分来。青霄客，有留连新句，为写芳埃。
王旭	浪淘沙	赋芍药	春去牡丹空。谁继芳。彩云香散画阑风。唤起诗人供一笑，绝艳难逢。题品断肠中。心事谁同。千年溱洧自流东。折得芳华人不见，幽恨无。
许有壬	水龙吟	游三台	半生人海风波，谤书盈箧从文致。归来结构，且图伏，敢求华丽。朝暮娱人，水声山色，柳阴花气。笑彤闱紫闼，浮沉十载，更几载、成何事。好是西成咫尺，秫田风、已飘香味。安排小瓮，从今人怕，邻翁酒贵。更筑诗坛，陪君游刃，周旋余地。但有人来问，金銮旧话，便昏昏醉。
许有壬	清平乐	登北山阁	锺山高处。又结层楼住。山自苍苍江自去。万景一时收聚。平生湖海诗豪。更倾五斗香醪。不信人间好句，不教驱入霜毫。
侯善渊	捣练子		真铅汞，坎和离。两般颠倒自相宜。炼金丹，耀日辉。通玄妙，得幽微。姹婴常把虎龙骑。上仙都，合圣机。
赵雍	摊破浣溪沙		春草萋萋绿渐浓。梨花落尽晚来风。试问相逢何处好，小楼东。朱箔影移无限恨，玉箫声转曲将终。独倚阑干谁是伴，月明中。
王吉昌	绿头鸭		体希夷。谷神玄牝为基。气回蹙、三千六百，溯双关、风浪涟漪。绕金城、泥牛拉凤，度玉径、木马参龟。七返归真，九还复命，孕成魂圣瑞烟弥。念般若、不迷三昧，得岸证无为。超真境、红光素艳，出入相随。洞天莹、清微洒落，恣阳魂、轻健风驰。抉神耀、无涯炳辉，总辉开、千古容仪。清净风光，冲虚活计，浩然一点顿无亏。放圣变、通天彻地，珠显露摩尼。如如相、腾腾兀兀，处处瑶池。
元好问	洞仙歌		千崖滴翠，正秋高时候。橘绿橙黄又重九。有蓬壶仙子，赤鲤来游，风云会、施展经纶妙手。去年称寿处，北斗天浆，今夜天将挹南斗。听笙歌云里奏。月荡琼楼瑶台上，拥出娥酒。待脚踏、层云倒天河，尽倾向霞觞，与君为寿。
王哲	梅花引		为人福，生中国。衣饭阴公注定禄。命中无，少嗟嘘。天与之贫，不得富安居。寻思人似草头露。争奈朝不保暮。莫刚求。莫刚求。假使强图，入手却还休。
侯善渊	西江月		莫恋金银财宝，休窥玉貌花容。百年终是落顽空。背了无生法认。欲识玄元正理，须明太上家风。至神至怪悟无穷。此个逍遥自分。
姬翼	望梅花	布袍	粗布宽袍制就。开掩快、不须网纽。虚豁襟怀，笼通腋下，舒缩恣容双肘。别无有。卧盖行披，更兼宜、众中袖手。似恁全身领受。又何妨、顾前盼后。雅称芒鞋，偏宜藜杖，出入送迎霞友。有开口。问斤两何如，
王吉昌	酹江月		真心径寸，括太极分瑞，玄黄交结。造化中间消息圣，日月虎龙罗列。釜下红光，勤交文武，进退依时节。烹成金蕊，密攒丹体冰洁。冲和国里人安，天根默契，沉静真如悦。珠鉴晶光牛斗射，耿耿清辉霜雪。万劫云收，多生尘，心法浑双灭。无言可说，慨然脱底明彻。
王哲	点绛唇	赠友人	观公形貌，青春伶俐真惺洒。偏幽雅。自然婴姹。莫放猿儿耍。认取清闲，异日成佳话。之乎者，便休书写，养就丹无价。
马熙	太常引		迟红酣日照修筠。光景一时新。万物却游尘。看出浴、温泉太真。榜上龙虎，班头鹭，无复困冠巾。花亦只天民。问身到、黄扉几人。
程文海	青玉案	寿赵定宇	梅花杯酒年年早。有个诗人未老。恰则蛾眉新月巧。人间春信，水边仙影，共约今宵到。少年回首却休道。算只有、红泉快幽抱。赢得池塘闲梦草。堂开二乐，客添一笑，长似梅花好。
曹伯启	临江仙		来橹声喧鹅鹳，中流石散牛羊。岸边茅屋伴戎羌。淡烟笼寂寞，微雨助凄凉。畛麦缘山糁绿，岩花落水流香。离骚记诵不成章。殷勤兰与芷，
王国器	踏莎行	芳尘春迹 复古诗集五	金谷游情，消磨不尽。软红香里双鸳印。兰膏步滑翠生痕，金莲脱落凌波影。蝶径遗踪，雁沙凝润。为谁留下东风恨。玉儿飞化梦中云，青萍。
刘秉忠	木兰花慢		既天生万物，自随分，有安排。看云霄，骅骝道路，斥蒿莱。东君更相料理，著春风、吹处百花开。战马频投北望，宾鸿又自南来。紫垣星月隔尘埃。千载拆中台。叹麟出非时，风归何日，草满金台。江山阅人多矣，计古来、英物总沉埋。镜里不堪看鬓，尊前且好开怀。
元好问	水龙吟		旧家八月池台，露华凉冷金波涨。宁王玉笛，霓裳仙谱，凉州新酿。一枕开元，梦犹记，华清天上。对昆明火冷，蓬莱水浅，新亭泪，空相向。烂漫东原此夕，夜如何、高秋空旷。一杯径醉，凭君莫问，今来古往。万里孤光，五湖高兴，百年清赏。倩何人唤取，飞琼佐酒，作穿云唱。
邵亨贞	八归	庚辰七夕，与卫立礼同用此调	凉欺羽扇，风生蕲竹，秋意渐满院落。商声又过梧桐井，还误剖瓜佳会，泛槎仙约。漫忆中庭儿女夜，几语、花楼欢乐。尚认得、织女桥边，半是旧乌鹊。何事明河影下，佳期如许，暗抱一襟离索。箭壶催梦，枕屏移恨，是青春行客。对良宵感旧，鬓发萧萧叹潘岳。阑干迥、翠帘休卷，待到更深，啼声又作。
王恽	南乡子	和干臣乐府南乡子，南乐言怀中间，	万汇帝城春。况是明时选用人。爱煞曲山周老子，依仁。任运不自论。六任漫逢辰。甚是荣华尽苦辛。赢得归来儿女笑，苏秦。白马红缨。
李道纯	满江红	授觉庵	道本自然，但有为、头头是错。若一味谈空，如何摸索。无有双忘终不了，两边兼用遭缠缚。都不如、默默守其中，神逸乐。过去事，须忘却。未来事，休详度。这见在工夫，更休泥着。六欲不生三毒灭，一阳来复群阴剥。悟真空、抱本还元虚，为真觉。
马钰	满庭芳	自咏	昔年在俗，常用心机。挑生剜死为谁。欢喜冤家，惹得一向遇痴。恰如飞蛾投火，身焦烂、犹自迷迷。争些个，被儿孙妻妾，送了头皮。因遇风仙开悟，回光照，怨亲不可相随。尽是狼虫虎豹，蛇蝎狐狸。把似养他毒物。又何如、物外修持。功行满，跨云归，侍奉吾师。
卢挚	清平乐	送张都事子敬秩满北归 天下同文	朱弦三叹。宝瑟凝尘满。更奈芙蓉秋思晚。湘浦离歌欲断。往年尊俎风流。忆君送客江楼。此日江缕送客，忘怀赖有沙鸥。
马钰	迎春乐	赠汝先生	身中应候腾清秀。何须律管泥牛。芝田凭仗云耕透。更无用，扶犁手。养生布德功夫就。黄芽遍吐胜花柳。玉洞彦胎仙，自然饮，长生酒。
白朴	浪淘沙	题阙	青锁几窥容。带结心同。临鸾谁与画眉峰。自恨寻芳来较晚，孤负春红。无物此情浓。无计相从。殷勤心事若为通。留得青衫前日泪，弹满西。
元好问	定风波		何处如今更有诗。争教风鬓见横枝。诗到梅边谁最似。除是。玉颜寂寞酒清时。为向云间公子道。闻早。安排欢赏惜幽姿。十日留花花未遇。容我。醉围红袖写鸟丝。
元好问	鹊桥仙		梨花春暮，垂杨秋晚，归袖无人重挽。浮云流水十年间，算只有、青山在眼。风台月榭，朱唇檀板，多病全疏酒盏。刘郎争得似当时，比前度。
王哲	柳梢青		天然米精麦髓。谁得快悟予知奥旨。保养冲和，增添灵慧。更兼神水。三光秀气通传，应助正、真阳本始。结作金丹，明明归去，亘初家里。
张玉娘	水调歌头	次东坡韵	素女炼云液，万籁静秋天。琼楼无限佳景，都道胜前年。桂殿风香暗度，罗袜银床立尽，冷浸一钩寒。雪浪翻银屋，身在玉壶间。玉关愁，金屋怨，不成眠。粉郎一去，几见明月缺还圆。安得云鬟香臂，飞入瑶台银阙，兔鹤共清全。窃取长生药，人月满婵娟。
宋＊	南乡子	二月二十八日君美弄第二雏，仍（仍	凌云，赋此以赠头玉太硗硗。江夏无双世胄遥。好是三生仙骨重，丛霄。曾侍玄君绛节朝。咫尺趁扶摇。直上鹏程挹斗杓。他日挥毫能作赋，飘飘。学取成都。
元好问	临江仙	与钦叔饮二首	邂逅一尊文字饮，春风为洗愁颜。花枝入鬓笑诗班。登临千古意，天澹夕阳间。南去北来行老矣，人生茅屋三间。何人得似谢东山。紫箫明月底，高竹倚风鬟。
舒＊	谒金门		人磊落。移赞高邮蓉幕。采笔生春和气作。军民同此乐。休说边陲萧索。米白鱼肥如昨。别后情怀何处托。寒光倚山阁。
邵亨贞	杏花天	拟白石  垂虹夜泊	月明消却娃宫酒。听吹笛、清寒满。向时双浆载离愁、去后。几春风、待问柳。谩回首。三江渡口。念西子、如今在否。上方钟动客开、别久。寄新诗、兴未有。
张之翰	沁园春	寄刘光裔都事	有手拿云，有背摩空，相期昔年。记南方初下，送君硬语，东曹未满，寄我奇篇。二十年间，数千里外，底事曾无人所怜。青青鬓，但一回，相见，一度苍然。此心宁逐时迁。且同醉金波药玉船。要诗之悟处，深如学佛，词之妙处，绝似谈仙。匹马江都，片帆甓社，又别西风落照边。沉吟久，写离情不尽，雁字联翩。
刘因	清平乐	围棋	棋声清美。盘薄青松底。门外行人遥指似。好个烂柯仙子。输赢都付欣然。兴阑依旧高眠。山鸟山花相语。翁心不在棋边。
张翥	八声甘州	秋日西湖泛舟，午后遇雨	向芙蓉湖上驻兰舟，凄凉胜游稀。但西泠桥外，北山堤畔，残柳依依。追忆莺花旧梦，回首冷烟霏。惟有盟鸥好，时傍人飞。听取红筵象板，尽歌回彩扇，舞换仙衣。正白萍风急，吹雨暗斜晖。空惆怅、离怀未展，更酒边、忍又送将归。江南客、此生心事，只在渔矶。
谢应芳	菩萨蛮	七夕作	锋棱磨尽方藏拙。老怀羞对天孙说。风叶动清商。依稀似九章。飘萧双鬓雪。卧看弯弯月。月缺有时圆。人无再少年。
陈栎	清平乐	寄惠山壬戌四月十二日	惠山苍翠。远与毗陵媲。彼处锡泉标第二。此更钟奇毓异。年年初度浮觞。醉余新沦茶香。山下冰濡雪乳，淡中滋味悠长。
谭处端	沁园春		自古愚贤，日月轮催，尽沉下泉。叹张陈义断，因名利恣，奢华后主，破坏家园。楚庙江边，汉陵原畔，势尽还空皆亦然。英雄辈，尽遗留坏冢，衰草绵绵。呜呼往事堪怜。染虚幻浮华逐逝沿。又争如省悟，尘劳梦趣，贫闲归素，保炼丹田。越过轮回，超升苦海，直上清凉般若船。逍遥岸，会玄明琼路，同访桃源。
谭处端	水龙吟		世传海有三山，内藏羽化仙芝草。秦皇信此，使令徐福，东游蓬岛。云水风涛浩浩。男女舟中成老。望仙源缥缈。烟波杳杳。肝肠断，何时到。堪嗟人迷颠倒。谩区区、空生烦恼。不知自起，妄尘遮碍，先天真宝。顿悟家缘，掉守清净，无为功了。得心清意静，性圆丹结，饵仙芝草。
谭处端	捣练子		捣练子，具如何。从前罪孽暗消磨。哩，哩。从初得，认波罗。色财勘破扑灯蛾。哩，哩。
王哲	临江仙		八卦分明铺摆定，二人各四阳阴。中间玄妙细搜寻。若能知此味，便是得真金。恬淡隐藏清与净，甜甘却显佳音。八都山上出高岑。正当堪眺望，方是好登临。
白朴	水调歌头	予儿时在遗山家，阿姊尝教诵先叔	韩非死孤愤，虞叟坐穷愁。怀沙千古遗恨，郊岛两诗囚。堪笑并蛙裤虱，不道人生能几，肝肺自相仇。政有一朝乐，不抵百年忧。叹悠悠，江上水，自东流。红颜不暇一惜，白鬓忽盈头。我欲拂衣远行，直上崧山绝顶，把酒劝浮丘。藉此两黄鹄，浩荡看齐州。
张野	沁园春	送吴此民江州教本任瓜洲官，前长景	前日庐山，今日庐山，岂偶然哉。喜青衫旧梦，轻车熟路，白云清兴，翠壁丹崖。石镜光寒，香炉烟暧，晴雪飞空玉峡开。天公意，欲先生健笔，洗尽尘埃。三年握手金台。任意气、相期隘九垓。恨征帆缥缈，秋风南浦，书灯冷落，夜雨西斋。莲社香中，琵琶亭上，我念京尘无好怀。君须记，怕雁回时节，早寄诗来。
侯善渊	南柯子		炼质心猿退，焚真意马疏。一灵圆觉顿真如。洞达渊玄，光鉴照元初。坎虎形如玉，离龙色似珠。云奔电激贯虚无。霹雳峥嵘，舞弄戏玄珠。
魏初	满江红	为书史王造甫寿	年少才华，文字里、已曾相识。还又喜、柏台高远，我承飞檄。笔底辉辉多古意，幕中隐隐当劲敌。更今年、相从入川来，良可益。心与胆，当如石。须不负，文章力。要他年事业，轰隆霹雳。自觉空疏成底事，爱君文雅吾平昔。把清江、都与酿成春，如鲸吸。
尹志平	西江月		非爱青山绿水，惟图隐迹埋石。粗衣粝食绝人情。养就元初本柄。气结神凝久视，虚心实腹长生。一朝功满现三清。此是男儿正性。
马钰	满庭芳	劝道友	怜妻爱妾，忧儿愁女。一心千头万绪。竞利争名来往，岂曾停住。如蜂采花成蜜，谓谁甜、独担辛苦。迷迷地，似飞蛾投火，好大暮故。上启阿爷老子，火坑中，谁是留心悯汝。个个唆贤贪爱，他享富贵。死来无人肯替，愿回头、疾些省悟。归物外，处无为清静，便是仙路。
梁梅	水龙吟	梅花 续夷坚志卷四	天教占了，百花头上，和羹未晚。
王哲	蓦山溪		修仙慕道，为甚都担阁。妄想太虚高，皆由骋、外缘欢乐。内中珍宝，未晓是无为，只夸强，又夸能，夸里还销铄。非知下手，怎会重安脚。每谩度饥寒，争似把、阴阳做作。白纯红赫，光艳灿然殊，一方圆，十方明，方现真丹药。
王恽	鹊桥仙		金銮视草。蒲轮应召。客路人情殊好。岂知野鹿饰金镳。志却在、长年丰草。霜风料峭。形容枯槁。愁绪百端萦绕。故山归去有茅庐，任束置。
王哲	雨霖铃	以上重阳集卷之八	东方甲乙。见青芽吐，早应时律。南阳正现红焰，初将炽、炎炎浓密。西动金风飒飒，致清爽、往来飘逸。北气候，祁寒严凝，聚结成冰瑞中吉。肝心肺肾勿令失。四门开、莹彻都归一。金丹辕在空外，明耀显、五光齐出。上透青霄，唯占逍遥自在宁谧。到此际、还得无为，永永绵绵毕。
马钰	杨柳枝	寄四乡先生	杨柳枝词扫一篇。寄谁边。一于一郝二刘仙。诉些言。好与丘刘谭马子，共搜玄。九还七返行功全。去朝元。
周景	水龙吟	细字韵 元草堂诗余卷中	人生能几相逢，百年四海为兄弟。旧时青眼，今番白发，年华陨涕。春更无情，抛人先去，杨花无蒂。况江程渐短，别期渐紧，须重把、兰舟系。幸自清江如带，指黄垆、流莺声细。沧波如许，平芜何处，明朝迢递。何预兴亡，不如休去，墙阴挑荠。且相期共看，蓬莱清浅，更三千岁。
善住	临江仙	春暮	燕子穿帘深院静，画阑飞絮蒙蒙。砌苔柔绿衬残红。问春何处，移在柳阴中。老至十分诗思减，膝间闲理丝桐。曲终声尽意无穷。杜鹃开了，
张之翰	唐多令	怀高沙	往事水东流。槐根春梦休。被长淮、隔断中州。三十六湖湖上住，却又过、一年秋。佳处总堪游。同盟只数鸥。把功名、且付扁舟。天上故人知己者，休笑我、太迟留。
王哲	西江月		养甲争如养性，修身争似修心。从来作做到如今。每日劳劳图甚。她把幽微搜索，便将玄理思寻。交君稍悟水中金。不肯荒郊做恁。
李道纯	水调歌头	示众无分彼此	道释儒三教，名殊理不殊。参禅穷理，只要抱本返元初。解得一中造化，便使三元辐辏，宿疾普消除。屋舍既坚固，始可立丹炉。炼还丹，全太极，采玄珠。的端消息，采将坎有补离无。若也不贪不爱，直下离声离色，神气总归虚。了达一切相，赤子出神庐。
王恽	感皇恩	癸未重午日，冶头回辔，得感皇恩一	之情也。示秀才郑彦通流水小桥横，冶头沙路。一道清阴转林坞。满襟凉润，犹是夜来新雨。幽禽客至、如晤语。坐荫辛夷，间挥吟尘。泽畔行歌恐良苦。人生适意，正要时情容与。却怜身处世、初无补。
王丹桂	瑶台第一层	元宵	时令相催。又还是，元宵报春回。桂轮新满，金莲乍坼，不待栽培。六街三市遍，列鳌山、辉映楼台。竞追陪，簇香车宝马，驰骋多才。吾侪。情忘企慕，绛宫深处保仙胎。觉花芬馥，慧光明灿，别是欢谐。玉浆琼液泛，结刀圭、不让樽。恣开怀。任鸾迎凤引，游宴蓬莱。
刘处玄	满庭芳		万恶心除，千思意泯，自然罪病消亡。寸灵念道，动静两俱忘。清志如庞似许，任云水、到处为乡。仙家好，茅斋幽阒，胜似住高堂。无忙。看古教，顿明至理，上运三光。也不须昼夜，数墨寻行。养就真铅真汞，蜕形去、天地难量。碧霄外，大罗归去，重礼马丹阳。
魏初	水龙吟	为祖母太夫人九十之庆	玉峰千古高寒，浮花细叶难相称。风流不减，谢家林下，蔼然辉映。最关心，岁时伏腊，频繁荐敬。笑人间儿女，那知许事，空脂粉，香成阵。惭愧儿郎草草，满金杯、绿浮春莹。此心但愿，旁亲旧，年年康胜。一曲龙吟，又传佳话，尊前试听。道期颐未劳，十年今日，再安排庆。
周巽	渔歌子		箬笠蓑衣乱碧波。巨鳞泼剌跃金梭。冲苹藻，翻芰荷。不上钩来可奈。
王哲	蓦山溪		凡躯四假，正堪论讨。有限是因缘，却何不、修行早早。尘劳不染，则显一家风，没牵萦，无素绊，於已除烦恼。稍能悟晓。财色难相找。养就本元神，这真理、真灵倚靠。昆仑山上，一点处逍遥，对红霞，成自在，鹤引携芝草。
王庭筠	诉衷情		夜凉清露滴梧桐。庭树又西风。熏笼旧香犹在，晓帐暖芙蓉。云淡薄，月朦胧。小帘栊。江湖残梦，半在南楼，画角声中。
谢醉庵	临江仙		白发壮心还未减，春风梦绕扬州。青山隐隐水悠悠。征帆从荡漾，行李亦风流。向日侍郎今右相，元龙豪气横秋。月明千里镇淮楼。依然青眼旧，应不负依刘。
韩奕	卜算子	雨中	急霰打窗纱，正是愁时候。无柰愁多着酒消，反被愁消酒。又灭又明灯，还短还长漏。为问梅花有甚愁，也似愁人瘦。
王吉昌	南歌子		洞锁猿驯静，缰收马不颠。气凝神聚契空圆。浩劫云收，长傲自家天。皓月清风爽，祥光罩瑞莲。木人石女共谈玄。变态神通，物外证金仙。
张翥	水龙吟	西池败荷	水宫仙子归来，为谁独立西风背。凌波梦断，可怜零落，一奁环佩。雨叶敲寒，露房倒影，秋声惊碎。问西亭翠被，将愁何处，空留得，余香在。最爱双飞白鹭，镇相依、蓼边萍外。舞衫歌扇，有人绣出，水情云态。西子湖边，越娘舟上，忆曾同采。甚人今未老，花应依旧，约明年再。
王哲	惜黄花	重九日	万红憔悴。秋光独锐。虽有番，颜色按，中央殊丽。时分惜黄花，九日同天意。冒浓霜放开金。篱畔渊明喜。白衣来至。忽然间，走出个重阳小子。应手搅清香，认得头间瑞。插三枝、蓬莱一醉。
元好问	浣溪沙		画出清明二月天。山城三月只萧然。闲门日日枕书眠。川下杏花浑欲雪，山中杨柳不成烟。春风回首又明年。
谢应芳	沁园春		忆昔移家，着处偷生，有余霜。遭几番惊怕，青天霹雳，满怀愁闷，苍海汪洋。故步全非，新知误喜，袜线初无尺寸长。龙钟后，方马归伏枥，龟作床。年来饮不盈觞。也不爱、花枝锦绣香。与山僧野老，交情淡淡，盘蔬盂饭，清话浪浪。燕子重来，桃花应笑，四壁空空一草堂。偿诗债，有隔年未了，连日犹忙。
白朴	摸鱼子	秋仲一日，李具瞻待御偕予过天庆观	藉草于苍苍万玉中，觞咏乐甚。道官王默堕者在焉，且盟其两柏森立间构亭，为游目骋怀之所。翌日赋此，记一时之概耳。望参差、冶城烟树。故人知在琳宇。绣衣来就论文饮，随意割鸡炊黍。欢乐处。忘尔汝。清谈况有神仙侣。一杯缓举。放远目增明，遥岑出翠，俯仰几今古。红尘梦，不到丹台紫府。寻真偶得佳趣。两株翠柏参天起，千亩渭川烟雨。君已许。向平分风月，挥洒锦囊句。
李道纯	沁园春	勉诸门人	道在常人，日用之间，人自不知。柰丛识纷纷，红尘衮衮，灵源不定，心月无辉。人我山高，是非海阔，一切掀翻便造微。诸贤眷，听清庵设喻，切勿狐疑。先将清净为基。用静定为庵自住持。以中为门户，正为床榻，诚为径路，敬作藩篱。卑顺和人，谦恭接物，服食兴居弗可违。常行此，若工夫不闲，直入无为。
谭处端	瑞鹧鸪		修行须唱落花莲。损损闲闲任自然。日上莫谈他事短，时中频整自心偏。休离方寸搜丹药，莫外周游觅妙玄。长使灵台无一物，便成九转产胎。
白朴	念奴娇	题镇江多景楼，用坡仙韵。	江山信美，快平生、一览南州风物。落日金焦，浮绀宇，铁瓮独残城壁。云拥潮来，水随天去，几点沙鸥雪。消磨不尽，古今天宝人杰。遥望石冢然，参军此葬，万劫谁能发。桑梓龙荒，惊叹后、几度生灵埋灭。往事休论，酒杯才近，照见星星发。一声长啸，海门飞上明月。
长筌子	绛都春		天生懒惰。爱静处坦然，开怀澄坐。面垢头，养疏慵，消灾祸。无萦无系随缘过。也不会、焚烧香火。噔哩噔，鸾歌舌诞，恣情吟和。南柯梦中识破。把蜗角蝇头，身心摧挫。手握灵芝，泛无何，谁知我。清风皓月时相贺。杳冥中、修成仙果。了然归去，绵绵九天高卧。
吴存	木兰花慢	清明夜与芳洲话旧	又清明寒食，淡孤馆，郁无。正杜宇催春，桐花送冷，门巷萧条。芳洲老仙来下，粲黄冠、翠氅佩琼瑶。两客清谈未了，三更风雨潇潇。青云妙十早相招。同泛浙江潮。看眼阅青徐，气横燕赵，天路逍遥。明年此时何处，定软红道上玉骢骄。万里江南归梦，青灯还忆今宵。
山主	临江仙		汉魏周秦文武辈，惺惺使尽机谋。限临都送北邙居。绿杨草下，不记挂金鱼。回首释迦离宝位，明明识破荣枯。仲春八月帝升。雪山南面，
王吉昌	风入松		乾坤爻体两相缠。绕造化机权。刚柔变态分动静，斡生成、运契周天。日月阴阳匹配，聚戊室，镇团圆。两情将养入琼田。?玉雪团团。占得长生曹溪路，向五湖、四海留连。领略尊禅祖意，抱真乐，复便便。
李齐贤	鹧鸪天	九月八日寄松京故旧	客里良辰屡已孤。菊花明日共谁娱。闭门暮色迷红草，枕秋声度碧梧。三尺喙，数茎须。独吟诗句当歌呼。故园依旧龙山会，剩肯樽前说我。
元好问	点绛唇		十六芳年，锦儿娇小琼儿秀。海棠红皱。恰到愁时候。天上歌声，未省人间有。休回首。渭城烟柳。肠断离亭酒。
姬翼	感皇恩		事事不追求，随缘且过。欲作神仙妄心大。瑞云深处，一牢关俱破。更谁谙自有、真真个。未及乘风，相忘物我。比着尘凡较轻可。无弦品弄，不若闲行闲坐。恐知音又有、松风和。
梁寅	破阵子		黯黯凄凄草色，狼狼藉藉花枝。江上烟波天共远，树外云山路更迷。故人音信稀。因病纵教废酒，非愁自懒题诗。芍药荼蘼开渐近，蹴秋千乐有谁。雨风时。
魏初	石州慢	留别雷御史	才得相从，还有此行，难合交错。公余颇喜新凉，杖履频承谈益。白衣苍狗，不如付与无心，到头谁是真功业。天地尽知音，足清风明月。应惜。枯罢未脱，疮痍鞍马，不嫌驱役。笔底清霜，隐隐已沾鬓发。秋风万里，飘飘老鹘搏空，鹪鹩尺晏甘沉没。开岁待君来，满江南春色。
元好问	西江月		骨相匿犀秀发，精神耸鹤孤高。少年事业富伊皋。便向中书书考。肘后不传丹诀，眉间新长修毛。一壶春色宴蟠桃。介归荣忠孝。
姚燧	烛影摇红	新齐肃政李元让座闲，任氏妇?	赋二首录呈太初宣相时中天宝三郎，爱环睡起红妆懒。背渠素手洗朱铅，吹裂宁王管。羯鼓嵬坡尘散。记红冰、淫淫泪断。际天长，怅蜀栈青螺，锦江难浣。千古惊魂，泛兰转蕙光风暖。嫣然一笑尚倾城，桃李空繁满。银烛春宵苦短。愿青轩、流光缓缓。借诸任袖，回施新斋，捧。
卢挚	蝶恋花	鄱江舟夜，有怀余千诸士，兼寄熊东	越水含秋光似镜。泛我扁舟，照我纶巾影。野鹤闲云知此兴。无人说与沙鸥省。回首天涯江路永。远树孤村，数点青山暝。梦过煮茶岩下听。
马需庵	满江红		双鬓星星，更能消、几番离别。人北去，直教孤负，清明时节。何处池塘春草梦，谁家院落梨花月。但子规、枝上劝人归，空啼血。思往事，云千叠。休倚仗，心如铁。叹风埃褴缕，浩歌长铗。和气已从天上日，暮寒洗尽山阴雪。待我心、飞步到三台，须调燮。
张之翰	念奴娇	九日，同府学诸君饮王氏园 以上西严	二年重九，算都向、江北江南虚度。鸿雁来时秋最好，底用千愁万绪。九朵青山，几尖白塔，何限登临处。今朝乘兴，也和诗客凝伫。正是雨洗芙蓉，风翻野菊，霜染江枫树。一片天开图画里，留著天然佳句。收拾方来，安排未定，试问云间路。三杯才尽，笔头疑有神助。
马钰	梅花引	赠白先生	脱尘子。逃生死。物外逍遥云水似。起真慈。起真慈。暗助真功，常常得自知。逗引蛟龙归虎兕。水里灯光明久视。结灵芝。结灵芝。携去蓬瀛，专专献我师。
谭处端	南柯子		频剔灵明烛，勤磨智慧刀。万缘一豁绝丝毫。锻炼无初，终始莫辞劳。水底霞光超，超应仄疑有误山头雪浪抛。虎龙蟠鼎绕周遭。炼就仙丹，
马钰	苏幕遮	劝长安道众	苦海中，劳四大。竞利争名，个个皆宁耐。争把元阳都损坏。前有轮回，著甚机谋解。道门中，超三界。太上巾包，悟者欣然戴。意净心清无挂碍。固养灵根，性命长长在。
许有孚	太常引		藕花无数半开时。池上客来稀。杖屦独徘徊。忽翠盖、因风尽欹。天工妆景，水神输供，陶写费新诗。身外杳难期。笑士价、才堪五皮。
元好问	鹧鸪天		内府清虚息万缘。逍遥真是地行仙。从他玉带金鱼贵，听我纶巾羽扇偏。倾美酝，祝长年。休辞潋滟十分圆。来年此日称觞处，定有重孙戏膝。
刘敏中	玉楼春	次韵答王太常	东生白日西生月。世累驱人何日彻。致身事业蒉为山，过眼纷华汤沃雪。心田莫说谁宽窄。室有空虚生夜白。醒时却校醉时言，笑杀观鱼濠上。
元好问	水调歌头	庚辰六月，游玉华谷，回过少姨庙	中语，为之赋仙人词，今载於此。梦入云山宫阙幽。鸾?同侣鸳凤流。桂月竟夜光不收。世俗扰扰成嚣湫。醉飞星驭鞭金虬。八仙浪迹追真游。龟玉笙蹄四十秋。摩霄注壑须人求。觅剑如或笑刻舟。阳燧非无鹿里俦。元鼎以来虚昆丘。东井徒劳冠带修。松餐竹饮度蜃楼。嵩顶坐笑垂直钩。只应惭愧刘幽州。又题知音者无惜留迹。云山有宫阙，浩荡玉华秋。何年鸾?同侣，清梦入真游。细看诗中元鼎，似道区区东井，冠带事昆丘。坏壁碗风雨，，醉墨失蛟虬。问诗仙，缘底事，愧幽州。知音定在何许，此语为谁留。世外青天明月，世上红尘白日，我亦压嚣湫。一笑拂衣去，嵩顶坐垂钩。前诸刹，因过少姨祠，遂周行廊庑，得古仙人词於壁间。然其首章，直挺有烈丈夫语气，其死而不忘，盖无疑，其能道此语亦无疑。观者不当以文体古今之变而疑仙语也。噫，仙山而世人莫之识也。予三人者，乃今见之，夫岂偶然哉。再拜留迹，以附知音者之末云。浑源雷渊题。
尹志平	点绛唇	暮春游五华山继先师韵	昨日春游，一行恰似乘鸾凤。知音共。适怀心纵。直入桃源洞。好向清溪，闲听琴三弄。真欢动。任地迎送。管甚庄周梦。
赵孟＊	木兰花慢	和桂山庆新居韵	爱风流二陆，曾共住、屋三间。算京洛缁尘，平原车骑、争似身闲。一区未输场子，更友于、室迩足清欢。庭下新松楚楚，篱边细菊班班。白头相对且团。杯酒借朱颜。任醉后长歌，笑时开口，乐最人寰。功名十年一梦，记风裘雪帽度桑乾。幸喜归来健在，放怀绿水青山。
姬翼	临江仙		岁月无情如电转，人生不耐消磨。前程路险莫蹉跎。火坑千丈里，踊出上高坡。别觅清凉安稳处，扫除平地风波。不移一步到无何。一枝无孔笛，一曲太平歌。
李俊明	瑞鹤仙	细君寿日	萧然林下秀。笑檐外、梅花似人清瘦。东风在垂柳。算几时吹散，眉间春皱。兴来搔首。问今朝、何处有酒。怕一场醉後，渔歌樵唱，大家拍手。知否。眼前活计，无辱无荣，天长地久。不须肘後。望悬他、金印如斗。待一朝随我，骑鲸去後，共寻天上王母。把碧桃花底流霞，为君添寿。
马钰	苏幕遮	别乡	弃荣华，披破席。养假崇真，茶饭须求觅。忘了从前亲与识。此别乡关，恣意闲游历。主人翁，须爱惜。六贼三尸，慧剑频频劈。逗引灵童常跳踯。真荣真闲，大道成无极。
魏初	江城子	为祖母夫人八十之寿	如儿花额粉香匀。点妆新。看来真。八十风流，都属太平人。长日篆烟琴一曲，瓶水暖，麝梅薰。酒烘仙颊晕微醺。洞庭春。要平分。儿女团园，语笑重情亲。更看蓝红袖舞，歌娅姹，小诸孙。
长筌子	一剪梅		身若白云任卷舒。天涯海岸，自在无拘。太虚廓落是吾庐。不羡王侯，拱璧轩兴。一味闲闲乐有馀。从他活计，冷淡消疏。归来毕竟理何如。心月辉辉，光射蓬壶。
马钰	西江月		莫论心肝肾肺。休搜南北东西。勿言震兑坎和离。别有些儿奥旨。吸尽江河淮济。星辰日月辉辉。精神气血赴丹池。便得超凡出世。
王旭	临江仙	寿李长卿	十月小春天气好，尧五叶初开。长庚曾记梦中来。襟灵元洒落，风骨不尘埃。瑞霭云生香满室，安排北海尊。仙人来献紫霞杯。共添山海寿，东阁胜蓬莱。
王恽	如梦令	和曲山韵	仁宦须求遭遇。不顾已沾泥絮。攘攘世间人，总被虚名引去。引去。引去。光景促于朝暮。
吴澄	木兰花慢	和杨司业梨花	是谁家庭院，寒食后，好花稠。况墙外秋千，书喧风管，夜灿星球。萧然独醒骚客，只江蓠汀若当肴羞。冰玉相看一笑，今年三月皇州。底须歌舞最高楼。兴味尽悠悠。有白雪精神，春风颜貌，绝世英游。从教对花无酒，这双眉、应不惹闲愁。那夏关西夫子，许来同醉香。
侯善渊	沁园春		世累尘情，镇日昏沉，何时尽期。被利名财色，相牵系，把天真昧却，一向愚痴。好女娇儿，金枷玉，锁绊缠绵没改移。憨痴汉，积无边恶业，限到推谁。都摄问无词奈往日愆尤报应随受刀山剑树，寒冰凛冽，镬汤碓捣，鬼残尸。万死千生，难为出路，永堕幽冥无尽时。轮回处，换人身，戴双角尾毛皮。
王处一	满庭芳	赠范明叔	寸步西流，冲开牛斗，清风皓月容光。满宽空众，把我好相将。俯赐鸾骖凤驾，献金鼎、丹药馨香。天河转，星坛月殿，端的景非常。老来云汉去，皮囊脱下，一别吾乡。返玉京金阙，仙路悠扬。稳挂天衣可体，灵风散、环佩玎铛。朝元会，十方三界，齐唱满庭芳。
丘处机	六么令	法性	浑沦朴散，天地始玄黄。乌飞兔走渐生，群物类开张。一点如如至性，扑入臭皮囊。游魂失道，随波逐浪，万年千载不还乡。错了鸿体段，憎爱日相望。却认父母形骸。做我好容光。劫劫轮回贩骨，受尽苦和殃。何人闻早，寻他归路，莹然恢廓旧嘉祥。
王处一	满庭芳	中夼于大郎索	一点灵光，无中显现，太平高步烟霞。清风皓月，流注玉京砂。五气三元结秀，升腾处、云辂交加。蓬瀛会，瑞光缥渺，盈座散香花。堪夸真妙用，仙丹一粒，洞焕东华。满太虚寥廓，清境无涯。认得元初至性，因修炼、清净根芽。圆成也，玉蟾影里，稳赴大罗家。
王旭	临江仙	寿高伯川	荚生三秋八月，气风露清明。诞来人世作豪英。性天元广大，心地尽宽平。书院兴秋谁得似，燕山窦氏齐名。一身长向善中行。松筠同不老，龟鹤共长生。
侯善渊	满庭芳		生喜亡悲，虚劳尘世，许年多少倾危。是非成败，荣辱两亏衰。富足於身大患，贫穷又、遣我寒饥。急如个，不来不去，父母未生时。虚无中有象，神风显焕，物炫星晕。同天澄瑞，同地地幽微。至道包盈法界，归元首、永劫无疑。离生灭，不增不灭，常与太虚齐。
刘敏中	木兰花慢	代人赠吹箫赵生	甚无情枯竹，使人喜、使人悲。爱太古遗音，承平旧曲，吹尽参差。千秋凤台人去，算风流、只有赵郎知。秋晚楼空月夜，日长人静花时。酒阑更与尽情吹。欲起不能归。怕幽壑潜蛟，孤舟嫠妇，掩泣惊飞。伤心少年行乐，奈春风、不染鬓边丝。静倚阑干十二，醉魂飞瑶池。
梁寅	烛影摇红	后汉匈奴传，言呼韩邪单于来朝，	，此事之关也。西京杂记乃云，元帝使画工毛延寿图宫人形貌，按图名幸。王嫱以赂金少，画不及貌。王嫱当行，帝见之悔，乃杀延寿。夫元帝柔仁之主也，而谓其因女色杀画工，余固不信。而无宠自请行，诚一污贱女子耳。后之为昭君曲者多归咎元帝，殊不当也。因此赋深锁宫花，绣生鱼重门闭。美人何事怨东风，独抱伤春意。月照黄沙万里，到毡城、芳心自喜。尊前歌舞，马上琵琶，宠深谁比。毳服胡妆，那思旧日娇罗绮。年年秋雁向南飞，肯寄相思字。岁久玉颜憔悴，似花落，悔随流水。草青坟上，应是香魂，尚含愁思。
王吉昌	风入松	炼神合道	太阴二八产纯乾。抱六合真筌。二气经营元数足，始离形、祖意空传。变态超尘契圣，显物外，性空圆。冥冥反朴表精研。越枯木岩前。拍手归来明月下，拉清风、戏舞瑶天。笑傲华胥真境，喜坦荡，梦游仙。
刘敏中	沁园春	韩云卿 司邀赏牡丹，且云， 芍药有	诸公时余为国子祭酒先自空疏，几载蹉跎，历绕湖江。甚如今却遣，官闲责重，茫然自愧，学陋言庞。鬓雪难消，君恩莫报，五鬼欺陵不可降。如何奈，强支撑病骨，独伴寒?心如孤高。但犹想茅斋对石。笑随身惟有，诗囊药里裹，打门谁送，酒?羊腔。梦里笙歌，无名亭上，满眼春风四面窗。人如玉，看牡丹第一，芍药成双。
虞集	浣溪沙	次韵礼院孟子周佥院秋夜曲二叠	天阔秋高初夜长。浮尘消尽雾苍茫。澄澄孤月转危墙。金井有声惟坠露，玉阶无色乍疑霜。不闻人语只吟。
卢挚	梅花引	和赵平原催梅 天下同文	绿华缥缈玉无痕。托清尘。拟招魂。放著篮与，懒倦到前村。笑抚高斋新树子，晚妆未，悠悠学梦云。竟日含情何所似，似佳人。望夫君。寒香细月空江上，会有春温。羞涩冰蕤，寂寞掩重门。交下横枝消息动，肯虚负，风流竹外尊。
王吉昌	永遇乐		妙契天轮，斡枢七政，玉衡旋转。潜运升沉，推穷造化，一气三奇变。龟精蟾髓，鸾精乌血，滚滚鼎中烹炼。玄珠结、金蕊鲜妍，喷起九龙光电。婴投金室，姹归银阙，笙歌闹簇清宴。悲翠帏低，珍珠帘卷，喜气祥云炫。冰寒天阔，风清月皎，显出本来头面。圆空廓、无碍神通，太虚撒。
元问好	八声甘州		半仙亭篮舆雪中回，黄绸日高眠。儿婚女嫁，奴耕婢织，共有住山缘。梦里松腴酿熟，竹港咽冰泉。万古霜空月，此夜清妍。不爱朝台暮省，爱陂鱼艇，杜曲山田。更昭阳遗稿，有意续伶玄。定谁共、旧家研削，要徘徊、观顾影烛花前。西归好、春风未老，留待明年。
刘秉忠	南乡子		南北短长亭。行路无情客有情。年去年来鞍马上，何成。短鬓垂垂雪几茎。孤舍一檠灯。夜夜看书夜夜明。窗外几竿君子竹，凄清。时作西风。
党怀英	感皇恩	赋叠罗花	碧玉捻柔条，蓝袍裁叶。明艳黄深软金叠，道装仙子，谪堕蕊珠仙阙。为春闲管领，花时节。汉额妆?，楚腰舞怯。襞积裙馀旧宫褶。东君著意，留伴小庭风月。任教??唤，群芳歇。
丘处机	月中仙	对松	落落长松，倚浮云大山高占幽僻。亭亭隐士，爱洞天岩穴，深藏虚极。对门开是景，挂猿狭、离罗峭壁。尽日无佗事，唯调虎龙，交媾坐磐石。时时鹤听嘉音，动笙篁转流，空外飘激。人明至道，恶管弦幽噎，花间沉溺。出群常羡此，岁寒重、孤凝黛色。炼性超於彼，身闲永同居寿域。
王恽	临江仙	寿李节使	柱石中朝黄阁相，河山千古南州。多君谈笑觅封侯。朱轮盖，锦带佩吴钩。满府治声歌五，稍稍俊气横秋。今年寿席更风流。青云新甲第，一笑醉金瓯。
王恽	感皇恩	登楼即事	斜日倚高楼，乱峰围绕。山色湖光翠如埽。天涯倦客，目断野烟高鸟。，老境，忧心悄悄。也待凝顽事须了。故园三径，已是菊荒松老。诸君应有语、归来好。
张翥	金缕词	送上官子东之昆山州暮官	烟草长洲苑。渺姑苏、旧游麋鹿，岁华云晚。多少吴宫花月恨，春去春来不管。只付与、行人凄断。君去风流宾幕里，把今情、古意供裁翦。珠唾湿，玉烟暖。相逢尽看金杯满。信人生、好怀有几，梦长缘短。白发峥嵘三千丈，底用云揉雨染。且斗取、尊前强健。为问浮槎还到否，便乘之、直上三山远。看瀛岛，水清浅。
曹居一	木兰花慢	白莲 元草堂诗余卷上	爱幽花带露，映晓色，淡秋塘。恨太华峰高，庐山社远，身世相妨。谁知半溪烟景，且乘闲、华发照沧浪。羡杀风标公子，一生何限清香。仙家摇曳水云乡。高韵却浓妆。看脉脉盈盈，何消解语，已断人肠。呼童更须沽酒，待夜凉、和月卷荷觞。明日醒来信笔，新声付与秋娘。
张可久	钗头凤	春思	红云岛。黄鹂晓。关情又是春归了。愁如织。娇无力。恨花填曲，怨感吹笛。惜惜。
王寂	感皇恩	漫兴	天地一浮萍，人生如寄。画饼功名竟何益。百年浑醉，三万六千而已。过了一日也、无一日。韶颜暗改，良辰易失。丝竹杯盘但随意。酴?赏罢，更向牡丹丛里。戴花连夜饮、花前睡。
陆文圭	点绛唇	情景四首	玉体纤柔，照人滴滴娇波溜。填词未就。迟却窗前绣。一幅花笺，适与何人手。还知否。孤灯坐守。渐入黄昏后。
谢应芳	贺圣朝	马公振见访，以词留别，喜而和之	吴淞旧雨相邻住。喜复来今雨。那时因遇。十年艰险，剑头炊黍。如今相见，衰颜醉酒，似经霜红树。湖山佳处。登高望远，遍题诗去。
侯善渊	沁园春		大道玄微，亘古常存，依旧俨然。自心迷不悟，沉沦生死，回头改面，贩骨如山。今日方知，本来模样，弃假还真物外观。离生灭，顿无馀真性，出入泥丸。眉间舞弄金蝉。任飞去飞来透玉环。采日魂月魄，收归鼎运，周天火侯，锻炼成丹。点化形神无衰老，渐返壮还童永注颜。功成日，向彩云深处，稳跨祥鸾。
蒲道源	木兰花慢	寿刘邢公	八旬今又八，说尚齿，更谁尊。况赐号司徒，跋封大国，荣及生存。白麻制词新宠，算一家、四世被皇恩。七十儿为内相，斑衣笑捧金尊。近闻迎驾到金门。亲奉玉音温。问父子行年，康宁寿考，定省晨昏。銮坡正须耆旧，道平时、致仕不宜论。这种灵椿丹桂，天公偏养深根。
王哲	捣练子		用刀圭。剖昏迷。合和一处怎生携。哩，哩。人头落，现红霓。白莲花朵出青泥。哩，哩。
沈禧	风入松		虬枝撑月倚高寒。瘦影拂琅。露华冷沁苍苔润，更深后、万籁声乾。尘虑于时顿息，冲襟此际惟宽。俨然妆饰整衣冠。独抱素琴弹。铿金戛玉何清趣，知音少、空自嗟叹。志在高山流水，惊别鹤离鸾。
谢应芳	南楼令	老友刘景仪，去秋以星术之书推测年	且自为埋铭，及赋诗自挽。既而失去行囊之资用，然康强无恙。余故作生死隔年期。刘伶老似痴。动教人、负锸相随。惊得青蚨飞去了，无酒饮，却攒眉。春暖典春衣。还堪醉似泥。趁清明、雨后游嬉。杨柳池塘桃杏坞，春水漫，夕阳迟。
张弘范	南乡子	寄刘仲泽	音信怪来稀。世态时情固自宜。莫比红尘儿女辈，须知。义士交情死不移。应是占花期。箫鼓东城醉玉姬。谁念书生寒屋底，伤悲。忍泪窗前。
姜＊	浣溪沙	至元十八年三月中＊，太史大夫河东	山滴岚光水拍堤。草香沙暖净无泥。只疑误入武林溪。两岸桃花烘日出，四围高柳到天垂。一尊心事百年期。视水利，敬谒祠下，少道目前之胜慨。从行者，前岚州知州平晋尹魏章，书吏王中千，中权秉中伯庸，簿尉史彦英。金石萃编补正卷三。
王恽	鹊桥仙		五穷作祟。百端相滞。破帽一风吹碎。邯郸道上断人行，消铄尽、元龙豪气。商颜绮季。当时不起。误甚汉家经济。书生薄相到还元，要结末。
谢应芳	西江月	秋暮，简友人索酒	老大无人青眼，凄凉柰尔黄花。秋来杯酌断流霞。兀对江山如画。梦里去寻东老，觉来欲唤西家。山童羞说未能赊。报道点茶来也。
沈禧	千秋岁		彩霞呈瑞。宿雨开新霁。春色渐看明媚。西池桃并结，南极星流丽。咸赞美，千寻笑指崧乔翠。绮席宏开际。仙吕锵金佩。捧琼，斟绿蚁。共祝南山寿，更与庄椿比。日正永，一株独挺千秋岁。
宋＊	虞美人	寄寿周子善二月十一日 武陵城中有丹	暖风金鼎香。想像人如玉。天南地北两心期。尔汝忘形，如愿定何时。夫君正自章台柳。寿相人希有。吟余时复饮丹砂。何必求仙，远访。
马钰	瑞鹧鸪	过柳渡	马风宁海遇重阳。西入关来放肆狂。好看梅溪杨柳渡，喜游竹径杏花冈。秦川铺锦宜春睡，渭水横丝系日长。胜景无穷吟不尽，命工图画比仙。
马钰	满庭芳	赴登州黄?大醮	松柏岩前，烟霞洞里，清风吹动灵苗。水升火降，大药自然烧。歌舞相陪童稚，利名弃、不让渔樵。忘人我，清贫为乐，怕底是尘嚣。人来求追荐，千言万语，苦苦相邀。便加持斋戒，遥拜云寮。祷告重阳师父，救亡灵、得上青宵。鸾鹤引，孤魂滞魄，相从总逍遥。
张雨	渔父词	漫翁新制画舫湖中，予为名其舫?	用布帆自李始此物由来不可名。丝纶收去水波平。长抱膝，可怜生。谁共蓑衣卧月。
侯善渊	夜行船		虎天罡吞凤尾。火轮转艮山初起。注鼎炎炎，烹煎神水。交泰地精天髓。炼就纯阳丹贯体。换凡躯以别尘世。鹤驾匆匆，相从仙侣，朝现玉。
梁曾	木兰花慢	西湖送春 词品卷六	问花花不语，为谁落，为谁开。算春色三分，半随流水，半入尘埃。人生能几欢笑，但相逢、尊酒莫相催。千古幕天席地，一春翠绕珠围。彩云回首暗高台。烟树渺吟怀。弃一醉留春，留春不住，醉里春归。西楼半帘斜日，怪衔春、燕子却飞来。一枕青楼好梦，又教风雨惊回。
刘因	临江仙	送王从事（王原误作二，兹从疆村业	行色匆匆缘底事，山阳梅信相催。梅花香底有新醅。南州今乐土，得意即衔杯。君见太行凭寄语，云间苍壁崔嵬。平生遮眼厌黄埃。高楼吾有兴，无惜送君来。
李俊明	洞仙歌	中秋	秋光海底，涌出银盘烂。只怕微云淡河汉。料?娥应笑，醉舞仙人，今夜里、空凭尊前撩乱。寻常三五夜，也有团圆，争柰人心未能满。记当初破镜，飞上天时，双照影，留得人间一半。待仗他、玉斧再修成，问明月明年，共谁同看。
姬翼	洞仙歌		千魔万难，苦海沉沦惯。枷锁浑身强牵挽。认檐溜、一点浮沤来又去，识不破、空华虚幻。便酩酊朝昏，又谁知在本有真灵，万尘羁绊。梦回酒醒，子细开青眼。闲里光阴着心看。骷髅元不会东西，还戏弄、千古轮回无限。但省后收心便归来，莫只待西山，日沉天晚。
王哲	迷神引		偶暇追游，无凝碍。独望锦波青岱。回头处、忽见荒林外、一堆儿，骷髅卧，绿莎内。孤惨谁为主，与排赛。空双眸阐，上尘塞。两洒风吹，日晒星光对转业增添，重重载。异乡域，甚方客，何年代。遭遇迷神引，怎生柰。
马钰	满庭芳	赠文登小王先生	身为环堵，重封重锁。无著无漏无破。闲里寻闲，闲中有闲功果。常守常清常静，便独行、独坐独卧。忘人忘我。朴实实心实做，把多疑多惑，多多打过。得得来来得得，得个甚麽。真如如如不动，觉灵明、灵灵则个。真消息，是真直相济，真仙来贺。
李齐贤	巫山一段云	潇湘八景  平沙落雁	玉塞多缯缴，金河欠稻粱。兄兄弟弟自成行。万里到潇湘。远水澄拖练，平沙白耀霜。波头人散近斜阳。欲下更悠扬。
赵功可	氐州第一		杨柳楼深，推梦乍起，前山一片愁雨。嫩绿成云，飞红欲雪，天亦留春不住。借问东风，甚飘泊、天涯何许。可惜风流，三生杜枚，少年张绪。陌上差差携手去。怕行到、歌台旧处。落日啼鹃，断烟荒草，吟不成谁语。听西河、人唱罢，何堪把、江南重赋。敲碎琼壶，又前村、数声钟鼓。
邵亨贞	齐天乐	寄张翔南	六朝千古台城路，伤心几番兴废。形胜空存，繁华暗老，举目江山还异。风尘万里。柰迁客驱驰，去程迢递。故旧相望，雁边消息缈难寄。春风凤皇台上，转蓬回首处，应叹身世。江总情深，陈琳檄倦，投老竟成归计。斜阳某水。且净洗缁衣，任休行李。只怕东山，兴来还又起。
马钰	满庭芳		师如子产，我似嘉鱼。儿孙有若校人。放者慈悲，烹者何其不仁。恩雠复当别辨，弃怨亲、参从师真。修大道，免轮回生灭，跳出迷津。便把凡心裂另，常清静自然，结就良因。坎虎离龙嬉戏，无价之珍。瑞去重重笼罩，现胎仙、丈六金身。神光灿，向蓬莱，赏玩长春。
马钰	桃源忆故人	何先生欲游海岛，以竹杖赠之	道家攀送呈玄趣。膝上自然琴抚。声透九霄妙处。引下青鸾舞。流霞满酌休辞诉。九节灵枝携去。相助亘初行步。直上蓬莱路。
侯善渊	沁园春		善惠谦柔，济苦怜贫，随方就圆。善治家润国，修身养命，深穷造化，庄列齐肩。抱守玄阳，灵源密固，内阐双关育浩然。通玄路，放眉间妙色，光接云烟。冥冥杳杳无边。运日月精华混物鲜。照洞虚豁朗，凝空灿灿，胎星一点，出化先天。遍应诸方，周盈法界，拍塞无瑕道德全。威神力，显平生手段，夺取仙权。
刘敏中	减字木兰花	有泺源胜概楼旧游	江山胜概。天与飞楼供眼界。上得楼头。销尽人间万古愁。十年京国。两鬓黄尘归未得。卷地泉声。辜负凭阑带月听。
谭处端	西江月		学道休於外觅，灵苗出自心田。铁牛耕透见根元。全在殷勤锻炼。认证元初面目，端身勿使邪偏。六钧弓硬拽来圆。箭箭红心有验。
丘处机	沁园春		智慧男儿，速悟尘劳，勿将性疲。但此身彼物，皆名幼化，多虚少实，不可追随。万种缠绵，千般汩没，荏苒光阴老却伊。争如向，太玄真教法，讨论希夷。乾坤荡荡无依。似一片、闲云出世奇。悟性宗合道，恩山易挫，神舟得岸，苦海难迷。行满功成，仙游羽化，物外何如土底归。无佗事，要升天入地，俱在心为。
虞集	法驾导引	庐山寻真观题	栏干曲，正面碧崔嵬。岚气着衣成紫雾，墨香横壁长苍苔。柏影扫空台。江海客，欲去更徘徊。雾发云鬟何处在，风泉雪磴几时来。鹤翅九秋。
侯善渊	杨柳枝		偃息团玩宝窥。目无疵。涤除玄览似婴儿。正容仪。欲问今宵何处也。赴仙期。满船空载月明归。上瑶池。
王丹桂	临江仙	闻杜鹃戏成	一片闲心闲不倦，腾腾兀兀忘机。晓来微雨过窗扉。翠霞青嶂里，还听杜鹃啼。句句不如归去朗，我今已应归期。功成自是步云霓。何须施巧辩，苦苦竞相催。
张翥	花心动	剑浦有感	花信风寒，绮窗深、匆匆禁烟时节。燕子乍来，宿雨才晴，满树海棠如雪。黛眉准拟明朝画，灯花翦、妆奁双叠。负佳约、鹊还误报，燕应羞说。宝镜将圆又缺。从涩尽银簧，怕吹鸣咽。一霎梦魂，也唤相逢，依黯断云残月。古来多少春闺怨，看薄命、无人如妾。软绡帕、凭谁寄将泪血。
刘秉忠	洞仙歌		仓陈五斗，价重珠斛。陶令家贫苦无畜。倦折腰闾里，弃印归来，门外柳、春至无言自绿。山明水秀，清胜宜茅屋。二顷田园一生足。乐琴书雅意，无个事，卧看北窗松竹。忽清风、吹梦破鸿荒，爱满院秋香，数业。
陆文圭	唐多令	梅隐庵席上，赠歌者	花下笑声微。莺喉高又低。怪穿花、粉蝶成围。唯有禅心清似水，相对坐，两忘机。莫道絮沾泥。狂风也解飞。恨残春、九十将归。回首阳台云缥缈，愁薄暮，雨霏霏。
张雨	如梦令		绿锦峰峦似绣。曲折一渠冰溜。中有养疴人，欹枕北窗清昼。清昼。清昼。胡蝶还知梦否。
袁易	浣溪沙		鞭罢泥牛无好春。草青空入梦中频。从今更有二分尘。我自醉眠那问客，身犹如寄更谁亲。百年同是可怜人。
马钰	满庭芳	继重阳韵  藏头 拆起方字	感重阳，然下访，是得悟黄染。精麦髓，弟子谨供当。上田田难种，恳告、神怎飞?仙道，初心善，无刺亦无莨。而无死寿，珠能语，句句难忘。怀真实实，肯换?璋。内金花自绽，知得、别是清香。常谨，谈妙用，不久性芬芳。
舒逊	满江红	小庄有感	岁晚江空，更风雪、连朝情恶。门紧闭、清寒，重重帘幕。老屋数椽聊掩庇，山田几亩多硗确。叹前村、乔木碧参天，今凋落。三杯酒，还堪乐。一局棋，尤难着。任功名盖世，到头都错。世事宛如春梦短，人情恰似秋云薄。对青灯、感慨几兴亡，今犹昨。
元好问	满庭芳		偃屈霜青，层烟碧，古人间。山光林色，常伴住人闲。元有仙风道骨。心趁、玉笋朝班。归来赋，不因五斗，谈笑挂衣冠。九难。谁不羡，商山橘弈，渭水渔竿。引相君玉子，助发幽欢。寿觞多少，南溟共北海波澜。君知否，庙堂有意，相与寒岩。
曹伯启	清平乐	寄徐都司	昨朝诺。世事真难托。旅舍淙淙冬雨恶。怎地觥筹交错。东篱尚有花丛。他时不避悭风。传语徐卿二子，佳怀足慰衰翁。
许有壬	石州慢	送牛农师赴石州学正	少日襟期，不信儒冠，能把身误。长歌拂袖南来，眼底云霄平步。黄金散尽，三年流落京华，区区又上并州路。官冷坐无毡，任斋盐朝暮。今古。男儿万里封侯，休叹云萍羁旅。我亦苍黄，明日携书北去。居庸关下，萧萧风振驼铃，酒醒梦觉君何处。画出断肠时，满斜阳烟树。
魏初	木兰花慢	宋汉臣墨梅并序嘉议宋公于予?	尊酒留连者累日，过后讣音至长安，予不胜惊悼。今年以事来都，其弟义甫秘监会予于东溪，出示嘉议墨梅横幅，因作长短句一章，兼致区区追挽爱笔端造化，春不尽、思无边。看诗意精神，不求颜色，物外神仙。回头水南水北，觉冰姿玉骨却凄然。一片肝肠铁石，三年雪月情缘。洛阳尊俎记留连。慷慨正华年。恨鞍马匆匆，长亭老树，芳草离筵。西风雁来何处，忽传将、幽恨到重泉。昨日东溪再过，不堪尘满冰弦。
刘敏中	玉楼春	大德癸卯，子温佥宪济南，余奉使宜	寻常聚散频惊岁。只许相思劳寤寐。心如胶漆定前缘，迹似燕鸿真拙计。弃瓢林下应无累。立马花边还可会。天开酒禁已多时，却甚不来同一。
马钰	巫山一段云		黄鹤松间睡，青鸾涧畔栖。白牛困卧紫灵芝。丹凤宿瑶池。唯有灵童放耍。来往恣情游冶。通天彻地月明中。显现至真功。
白朴	清平乐	咏水仙花	玉肌消瘦。彻骨熏香透。不是银台金盏酒。愁杀天寒翠袖。遗珠怅望江皋。饮浆梦到蓝桥。露下风清月惨，相思魂断谁招。
元好问	江城子	刘济川来别，同宿康庵，梦与予过田	来鸿去燕十年间。镜中看。各衰颜。恰待蒙泉，东畔买青山。梦里邻村新酿熟，携竹杖，款柴关。人生谁得老来闲。记清欢。见君难。长路悠悠，回首暮云还。断岭不遮南望眼，时为我，一凭阑。
倪瓒	鹧鸪天		笠泽沿回十五年。亲知情义日堪怜。偷见三顾吾何有，俗士群讥自省愆。聊复尔，岂其然。田翁轻慢牧童颠。乃知造物深相与，急使江湖棹去。
张翥	风入松	清明日湖上即事	寻春春在凤城东。罗帕玉花骢。美人半垂鞭袖，游尘远、目断云空。浅碧湖波雪涨，淡黄官柳烟蒙。相如多病赋难工。宿酒更频中。归来自按新声谱，凭谁解、唱与东风。一夜小窗疏雨，杏花明日应红。
马钰	南柯子	予戒酒肉茶果久矣，特蒙公见惠梨枣	悟彻梨和枣，宁贪酒与茶。我今云水作生涯。奉劝依予，早早早离家。我得醉醒趣，君当生死趋。同予物外炼丹砂。九转功成，步步步烟霞。
尹志平	月上海棠	示众	先师归去功无量。日赴千坛显圣象。化身千百，暗中度人来往。休轻谤。恐灾祸临头怎向。一时开化通无上。广集门生普供养。但持斋戒，志心各怀归仰。虚空里，管有神明赐赏。
马钰	满庭芳	赠＊公	蓬头垢面，秘奥埋名。颐神养气忘形。并没纤尘挂染，意静心明。逍遥自然快乐，握玄机、修进长生。清闲处，管胜如火院，苦海冤坑。卧月眠云弄斗，调龙虎，婴娇女姹堪凭。斡运飞金走玉，杳杳冥冥。灵光一点来往，现元初、妙相身轻。乘鸾凤，指蓬瀛路上前行。
山主	临江仙		日暮残霞哀雾起，溪边阵阵悲风。限临选甚父娘兄。青松梢下，一例掩无穷。荆棘三皇坟上长，垂杨露滴花丛。折碑墓塌水流冲。一场潇洒，
凌云翰	苏武慢		智不如愚，辩何如讷，大巧又何如拙。螳黠蝉痴，鹤长凫短，总是一番消歇。逝者如斯，挠之不浊，止水本来明澈。君试看、云散天开，现出自家秋月。谁种得、白云黄芽，交梨火枣，不怕北风吹裂。头上簪花，手中拍板，稽首金银宫阙。见说麻姑，高骑鹤背，载酒过门相谒。便呼童、拗折松枝，扫取一庭残雪。
王哲	西江月		堪叹日时更改。频频拂拭灵台。明光一点绝尘埃。莹彻即分内外。占得逍遥自在。笛声散尽寒梅。西江月里桂花开。香引清风一会。
王丹桂	瑶台第一层	崔大师生辰	岁运推迁。时正遇，十月小春天。老人生灿，玉绳低纵，云汉高悬。晓来佳气聚，庆谪仙、初驻云骈。应良缘，渐重敷素艳，复阐金莲。飘然。尘情一荡，志归清静禀根原。鼎鉴烹炼，河车搬运，丹满三田。洞房辉焕处，会虎龙、婴姹团圆。表长年。傲龟龄鹤算，永劫绵绵。
丘处机	沁园春	九日虢县传宅作朝真醮	晔晔重阳，秀气飘飘，廓周大千。正故庵交会，宾朋浩浩，青霄依约，鸿雁翩翩。是处登高，衔杯逸兴，放旷犹如陆地仙。朝真会，赞金风淡荡，玉露新鲜。黄花嫩蕊堪怜。散袅袅、清香满坐传。使众人得味，皆明至道，群莺无语，独王秋天。艳杏妖桃，繁华春景、莫与迎霜敢坚。乘佳趣，对芳丛烂饮，一醉千年。
张之翰	沁园春	鹤答和，寄可与郎中	昔自九，慕翁而来，何期岁年。记初为翁客，献千百寿，后为翁友，得两三篇。夜夜飞鸣，朝朝起舞，不是赏音谁见怜。追随久，尽人多怨者，我独欣然。翁今犹未高迁。便离却交游载月船。想西岩梦我，大纲坡老，绣江畜我，小样逋仙。二老风流，他时相约，须到西湖烟水边。孤山路，看云间来迓，秋影翩翩。
谭处端	瑞鹧鸪		莫言容易做修持。损损存存恐碍违。两饭虑频侵道友，一钱外恐损希夷。众中戒口忘矜俊，独坐防心断骋驰。十二时中常返照，犹疑暗察有无。
刘秉忠	临江仙		满路红尘飞不去，春风弄我华颠。故园桃李酒尊前。赏心逢美景，此事古难全。若智若痴人总笑，夕阳空袅吟鞭。马头山色翠相连。不知山下客，何日是归年。
王恽	点绛唇	探花	春雨添花，绕阑来看花开否。海棠红瘦。绿叶花如豆。梨雪生香，近在清明候。花为友。莫轻孤负。预问邻家酒。
宋＊	菩萨蛮	送远西宪孙掾还司，延佑己未乐亭县	紫髯如戟霜台掾。风生彩笔来行县，邂逅海天涯。盍簪能几时。柳梢春尚冷。无物堪持赠。为谢幕中莲。殷勤寄短篇。
张翥	水龙吟	傅渊道宅上赏紫牡丹	紫云何处飞来，仙家别有藏春洞。刻缯纹皱，镂檀色腻，薰脐香重。谷雨初晴，榆烟新换，楝风微动。是花姑养就，韩仙染出，还分与，人间种。好与密笼绣幄，护玉环、三生妖梦。只愁今夜，绿丛月老，珠房露冻。便唤秋娘，重浇卯酒，缓歌低送。倩红鸾与约，韵华且住，作尊前供。
吴镇	渔父		点点青山照水光。飞飞寒雁背人忙。冲小浦，转横塘。芦花两岸一朝。
周权	百字谣	海棠	轻阴滞雨，正社燕新来，东风院落。十万红妆梳洗罢，翠袖春寒犹薄。富贵天姿，风流睡足，酒晕潮红玉。个般艳丽，怎教不贮金屋。遥想宫锦城中，向碧鸡坊里，笙歌围簇。万炬烧春花底宴，眩转红光相烁。对此然，向人如有诉，不禁清独。浩歌此曲，为渠倾倒尊。
李道纯	满江红	赠孙居士	这点虚灵，自古来、无亏无缺。更烁烁圆圆，澄澄彻彻。照破洪蒙前底事，分开蟾窟中间穴。向庵中、养个白虾蟆，皎如雪。那些儿，无可说。利如金，团似月。运化化生生，了无休歇。山水蒙时天癸降，地雷复处玄霜结。驾青鸾、直谒广寒宫，超生灭。
李真人	菩萨蛮		还丹水火将何作。须知两位相交错。火在水中求。水从火里流。水流遭火克。为有中男力。水被火凌持。相携一室归。
姬翼	巫山一段云		法雨神山秀，灵风瑞草香。洞天无处不清凉。日月景遐长。玉佩金铛摇曳。飞步太虚游戏。五云深处饮琼浆。沉醉太平乡。
山主	临江仙		实际本来无一事，虚生遍计情荒。红炉火内降严霜。翳除花谢，一念契真常。迷者争知生死路，驱驱日夜忙忙。道人不是好宫商。为嗟浮世，
王哲	小重山		世上人人做有为。荣华并富贵，能为。锦衣肉饭斗多为。饶君会，一品又奚为。王哲不施为。麻衫兼纸袄，自堪为。随缘粝食日常为。唯长久，真外认无为。
元好问	黄鹂绕碧树	秋景	鸳瓦霜轻，翠帘风细，高门瑞气非烟。积庆源深，有长庚应梦，乔岳生贤。妙龄秀发，谢庭兰玉争妍。名动缙绅，况文章政术，俱是家传。别有神功厚德，向东州治狱，平反玉函。高第仙风道骨，锡与长年。最好素秋时节，有画堂高启宾筵。何妨纵乐，笙歌捧觥船。
洪希文	洞仙歌	早梅	野亭驿路，尽是寻幽客。水曲山隈浩无极。见松荒菊老，岁晏江空，摇落尽、几点南枝消息。天寒云淡，月弄黄昏色。绰约真仙藐姑射。占得百花头上，积雪层冰，捱不去，只恁地皑皑白。问广平心事竟何如，纵铁石肝肠，也难赋得。
朱唏颜	汉宫春	赋吕子敬梅齐月	梅与月兮，问雪香秋影，几度黄昏。相逢惊诧，尽京洛缁尘。空山耿耿，镇无言、色笑相亲。应顿悟、风前笛里，三生石上精魂。一自心盟重订，便神交契合，随寓吾真。萧然水边林下，，炯清辉、冠玉风神。应酷似，家传清白，正献前身。
尹志平	凤栖梧		一点灵明当内究。散尽群魔，赶退西山兽。万树琼花如锦绣。长春永占无根朽。四海云朋来往凑。上下冲和，渐觉阳生六。一道灵光通宵透。
白朴	清平乐	题阙	箜篌朱字。梦觉参差是。不种仙家白玉子。着甚消好事。桃花门外重重。一言半语相通。萦损题诗崔护，几回南陌春风。
元好问	江城子	钓坛见岩光传	醉来长袖舞鸡鸣。短歌行。壮心惊。西北神州，依旧一新亭。三十六峰长剑在，星斗气，郁峥嵘。古来豪侠数幽并。鬓星星。竟何成。他日封侯，编简为谁青。一掬钓鱼坛上泪，风浩浩，雨冥冥。
王哲	解佩令		庵中住坐。尘劳越大。贪米面、看待经过。赶杖按刀，磁碗五，瓦盆个。匙杓甑没堆垛。扫田恻釜，点灯遏火。入门关、出门安锁。本要清闲，被许多、日常殃我。难为驾、五色云朵。
王丹桂	齐天乐	赠蔡德厚	用千方万便，惟把修行，一一开露。至道幽深，玄机杳邈，须仗十分勤苦。韶华迅速。念宝运昌期，忍教虚度。此段因缘，等闲失了再难遇。听予重重付属。向旧来境上，挑剔勿令差互。性烛昭彰，心花灿烂，无限清香敷布。如斯作做。自然感高真，暗垂加护。行满功圆，步入丹霄路。
萨都剌	满江红		六代繁华，春去也，更无消息。空怅望、山川形胜，已非畴昔。王谢堂前双燕子，乌衣巷口曾相识。听夜深、寂寞打孤城，春潮急。思往事，愁如织。怀故国，空陈迹。但荒烟衰草，乱鸦斜日。玉树歌残秋露冷，胭脂井坏寒螀泣。到如今，只有蒋山青，秦淮碧！
谭处端	南乡子	原误作行香子 见金莲正宗仙源像传	交泰一声雷。迸出灵光万道辉。尤遇迅雷重脱壳，幽微。射出金光透顶飞。一性赴瑶池，得与丹阳相从随。显现长真真妙理，无为。出涌阳神葬事，遂书此词而逝。
梵琦	渔家傲		听说西方无量乐。风林水鸟声交作。法句时时相警觉。贪嗔薄。能教有学成无学。不染六尘离五浊。如蝉蛇去无明壳。肯受涅生死缚。空捞摸。语言文字皆糟粕。
邵亨贞	满江红	己酉九日，雨中家居，忆夏士安、颐	弘昆季六人，皆常年同萸菊者，一载之间，俱罹患，各天一方，信笔纪怀风雨重阳，凭谁问、故人消息。记当日、承平节序，佩环宾席。处处相逢开口笑，年年不负登山屐。是几番、扶醉插黄花，乌巾侧。诗酒会，成陈迹。山水趣，今谁识。柰无情世故，转头今昔。冰雪关河劳梦寐，芝阑玉树荆棘。对西风、愁杀白头人，长相忆。
陈栎	满庭芳	寿判县梧山先生（七字原缺，据?	生初度，敢尾贺宾，以祝千岁之寿。窃以为梧桐月向怀中照，此康节翁，极言天下之清致也。必闻世之贤邕能锺此清。必铢视轩冕，超然于荣名利达之表者，始能对越此清。必福寿康宁百禄俱全者，始能领略此清。三者先生奄有之，盖人间世千万人而一见者欤。谨以意倚满庭芳调而歌之，伏偻指中秋，齐头十日，后庚玉兔初弦。当年此际，天地恰生贤。自旦至望，清咏永、翻胜规圆。高挂在，碧梧山上，清绝绿生烟。怀中梧月照，天知心事，铢视貂蝉。采衣无价宝，乐自无边。此去古稀近也，长生?、世世相传。慈萱侧，金杯满泛，梧月吸年年。
元好问	清平乐	罢镇平归西山草堂	垂杨小渡。处处归鞍驻。八十田翁良愧汝。把酒千言万语。细侯竹马相从。笑渠奔走儿童。十里村箫社鼓，依然傀儡棚中。
马钰	折丹桂	继重阳韵 重阳教化集卷之一	父师不住威言引。弟子忻然忍。寻思世事悉皆空，不灰心，且自尽。悟来八脉闲调诊。虎啸龙吟准。修完性命敢迟迟，念前程，生死紧。
王瞒	如梦令	乍晴见月	檐际犹余残溜。檐外淡云月逗。风雨漫经旬，依旧娥眉皱。晴否。晴否。早是落花时候。
周权	贺新郎	庆寿	凉浸瑶空月，正寿里、光彩遥烛，少微躔次。鹤发仙翁还笑道，恰则揆予初度。好文物、衣冠翘楚。雪跨冰悬神炯炯，尽襟怀、清酒金茎露。真好个，神仙侣。欢呼竹外开尊处，正凤烹麟，环列珠歌翠舞。烛影酒光相眩转，谭笑风生玉尘。戏膝下、彩衣容与。只恐未闲经济手，更十年、又起蟠溪吕。颉霞佩，看高举。
张翥	江神子	枕顶	合欢花样满池娇。用心描。数针挑。面面芙蕖，闲叶映兰苕。刺到鸳鸯双比翼，应想像，为魂销。巧盘金缕缀倡条。隐红绡。翠妖饶。白玉函边，几度坠鸾翘。汗粉啼红容易，须爱惜，可怜宵。
邵亨贞	鹊桥仙	拟稼轩  中原怀古	残阳陇树，寒烟塞草，戏马台前秋老。黄河日日水东流，断送却、英雄多少。西秦笳鼓，东山寄傲。万事付之一。闲来系马读残碑，又目断。
袁易	八声甘州	仆与汤师言、金桂轩、张叔夏、唐	里之外，仆又驱驰南北。九月望后，夜泊吴江长桥，有怀诸友，在吴下时，得相周旋，今各一方，意绪恻怆，为赋八声甘州一阕，以写倦倦之意。叔夏高分辨酒边喜歌自制乐府，故未章及之，以资他日一笑云正丹枫乱叶舞诗情，惊鸿起汀洲。对苍茫独立，江山如此，羁思悠悠。尚忆幽坊小槛，笑语月侵楼。谁遣楼心月，来照行舟。波影云如镜，向沧浪唤酒，空阔呼鸥。纵并刀堪剪，还解剪离愁。待归来、轻讴浅醉，想旧时、张绪转风流。却说与、虹桥今夕，一片清秋。
侯善渊	诉衷情		逍遥无系乐清闲。信步且随缘。人来问归何处，遥指曲江边。杨柳岸，半笼烟。乍晴天。潇潇清夜，悄悄无人，月满空船。
张雨	满江红	玉簪次班彦功韵	玉导纤长，顿化作、云英香荚。风弄影、录鬟撩乱，搔头斜插。璞小还思钗燕并，丛幽略比蕉心狭。看柔须、点缀半开时，微烘蜡。冰箸瘦，琼枝滑。芳径底，谁偷掐。怕夜凉消得，锦围红匝。鹅管不禁仙露重，蜜脾剩借清香发。待使君、绝妙好词成，须弹压。
王哲	满庭芳	京净辛吉甫见枰棋者，遂书此	斗枰棋，心万转，情注意完。神搜思，彼此巧生奸。道铺机关，争如会、自己双关。留住，人这著，默断破痴顽。颜。好看前。敲打闹，里清闲。从庚、虎哮吼，在高山。道分明不识，白黑、知守交颁。前胜，中仙桂，谁与我跻攀。
完颜＊	生查子	软金杯 以上二首见归潜志卷一	风流紫府郎，痛饮乌纱岸。柔软九回肠，冷怯玻璃碗。纤纤白玉葱，分破黄金弹。借得洞庭春，飞上桃花面。
高道宽	浪淘沙		稽首众神仙。勘破乾坤。九真息出运江烟。箭射红心师资准，赢得周天。方外采汞铅。丹药双全。一般消息两般玄。拈起二阴砂鼎，打罢圆。
刘昂	上平西	泰和南征作 归潜志卷一	趸锋摇，螳臂振，旧盟寒。恃洞庭、彭蠡狂澜。天兵小试，百蹄一饮楚江干。捷书飞上九重天。春满长安。舜山川，周礼乐，唐日月，汉衣冠。洗五州、妖气关山。已平全蜀，风行何用一泥丸。有人传喜，日边路、都护先还。词品卷五，误作元将纥石烈子仁词。
王恽	木兰花慢	和国范郎中见赠严韵	卧孤松云壑，爱青贯，四时心。自绝涧幽蟠，苍烟高拥，气压千林。冰霜几年凌傲，甚九天、一日露恩深。白壁无双国士，朱弦三叹遗音。春风草木变萧森。又复见雄襟。想直犯龙颜，片言曾霁，万里重阴。相逢莫惊白首，更明时、几世似于今。只恐南阳垅底，空怀梁父长吟。
马钰	满庭芳	复用前韵	吊孝之人，送终之辈，当思兔死孤悲。青春渐老，休要恋花枝。好把精神收拾，超彼岸、出水腾泥。皈正觉，自心有病，物外去寻医。良医无药饵，劈昏凿暗，便是明师。要心无染著，熟境迁移。神净虎龙交媾，任红日、东出还西。无忧恼，长安路上，行道不迟迟。
刘敏中	清平乐	次前韵	东皋晚望。尽了溪山状。一似龙湫浮雁荡。人在营丘画上。中间小小吾庵。君来共此奇探。啼鸟一声飞去，落花点破层岚。
刘敏中	满江红	病中呈诸友	昼景清和，南风扇、葛衣未试。知又是、梅黄时候，麦秋天气。宝鸭旋薰香篆小，绿阴生寂重门闭。有画梁双燕伴人愁，知人意。萤窗苦，貂蝉贵。穷与达，心如醉。个月来多病，不禁憔悴。讳疲怎谩衣带缓，怯眠却把窗儿倚。问阿谁、心绪正如今，还如此。
马钰	满庭芳	赠赵先生母蓬瀛散人	京兆城中，章台街里，有个豪富杨姑。道庵创置，与子不尘居。燕处逍遥快乐，戴云包、酷好清虚。阴德积，怜贫爱老，设狱祭魂孤。环墙修十座，衣餐独赡，三处安厨。寿长年，出自道力相扶。腊月下旬有二，与真人、降诞无殊。功行累，将来定是，跨鹤赴仙都。
邵亨贞	贺新郎	题王德琏水屯卷	一段江南绿。望依依、沙鸥起处，辋川横幅。十里平郊人烟聚，掩映汀洲几曲。试与问、隐君林屋。花径竹门春窈窕，有苍颜绿鬓人如玉。挥白羽，跨黄犊。高情远继巢由躅。向沧浪、濯缨垂钓，自歌还续。手种陂塘千株柳，隔断红尘万斛。算独有、渔舟来熟。待约西施同载酒，趁桃花、浪暖相追逐。寻胜地，访遗俗。
蒲道源	清平乐	李子文惠秋瓜	一罂甘露。来自东陵圃。五色金盘摩诘句。到聊消沉痼。割开碧玉棱层。嚼时牙颊生冰。可惜这般风味，不当六月炎蒸。
李道纯	满江红	赠密庵述三教	教有三门，致极处、元来只一。这一字法门，深不可测。老子谷神恒不死，仲尼心易初无画。问瞿昙教外心，密密密。学神仙，须定息。学圣人，忘智识。论做佛机缄，只凭慧力。道释儒流都勘破，圆明觉照工夫毕。看顶门、进破见真如，光赫赫。
刘敏中	阮郎归	奉使由平泺之惠州山行	青山不尽一重重。重重如画中。石根流水玉玲珑。高低处处通。山向北，路回东。马前三两峰。峰头更觉翠烟浓。烟中无数松。
王哲	临江仙		绛帐今朝重到此，榴花对景先开。坐间谁悟害风来。四梧知我意，三耀散予灾。既得相逢休酩酊，洞中别有樽垒。才倒一盏免轮回。自然云满目，举步到蓬莱。
张翥	好事近	寒夜	门外晚风生，鼓角城头欲动。霜月满天如水，渐夜深寒重。幽人拥被醉模糊，无愁也无梦。只有些儿心上，怕梅花清冻。
魏初	浣溪沙		灯火看儿夜煮茶。琴丝香饼伴生涯。秋霜元不点宫鸦。十月好风吹雪霁，一天春意入梅花。寿星人指示仙家。
沈禧	清平乐	上苑清芬 强村丛书用知圣道齐藏明钞	芳滋上苑。此际光风转。刻玉攒金花宛宛。肯共蒿莱相溷。甘于深谷潜藏。无言独抱幽香。江海久无骚客，为谁犹待新霜。
马钰	桃源忆故人	劝长安三坛李法师	李公知观听予劝。只恁未为长便。悟取水云清浅。玄妙心通显。木人手段非凡箭。便把三乘救援。射透个中宫殿。得见如来面。
善住	浣溪沙	初夏	草满天涯春已归。绿槐阴里燕交飞。一池寒水照蔷薇。枕上北风吹夜雨，灯前西院打窗扉。晓来人尽说添衣。
马钰	满庭芳		山侗昔日，忒暮故。肯替儿孙死去。正受艰难，忽尔风仙救度。提出迷津海，到长生、彼岸回顾。方知得，在前时事错，养家冤苦。或问乡中顾。方知得，在前时事错，养家冤苦。或问乡中俗里，先号，而后恣意歌舞。乐道声音笑貌，有似愚鲁。此者傍人怎晓，我咱知、就中元素。神光灿，处无为玄妙，出自师父。
王哲	齐天乐		做修行要知捷迳，如何置炉安灶。便把丹田，宝贝万象，森罗总齐祈祷。都归此处，向药珠宫前，尽教开道。拥出灵明，一颗神珠衮颠倒。得得晴空上面，玉皇宣诏。青童谨捧金诰。此则缘功与行，两两双全，瑞祥敷焘。绵绵永永，在大罗天中，执携芝草。了了真玄，顿觉无为越三岛。
张雨	朝中措	早春书易玄九曲新居壁	草堂移住古城隈。堂后水平阶。要结柴桑邻里，不须鸥鹭惊猜。行厨竹里，园官菜把，野老山杯。说与定巢新燕，杏花开了重来。
张翥	惜分飞	写梦	相见依然人似旧。比似年时较瘦。笑问平安否。不言低掩罗衫袖。便欲窗前推枕就。无柰红绿。惊起空回首。半床斜月疏钟后。
谢应芳	金缕曲	贺（贺字原缺，据丁藏精钞本补）袁	卜宅椒园里。响丁丁、风斤月斧，杏梁飞起。窗户青红烟树绿，耀碧山乡里。鸡共犬、也知轮美。燕子飞来堂下舞，似轻盈、掌上人堪喜。更可爱，新桃李。长洲水接淞江水。好秋风、鲈鱼莼菜，葑田菰米。艳，屋神仙罗绮。、楚舞吴歌娱晚景，内台盘、春笋奉甘旨。五马贵，未足拟。
王恽	鹊桥仙	大德辛丑岁八月初四日寿平章相公夫	金波秋静，桂兰香重。瑞应熊罢佳梦。锦绷惊出玉麟儿，道释氏、老君亲送。寿筵增庆，朝鞍归控。恰及瑶觞拜捧。平津起舞棣华歌，好一醉。
王处一	蓦山溪	于二翁染疾求教	青山渌水，独我为生计。百病总消除，一性圆明不讳。丹成果满，都会玉虚坛，观自在，乐逍遥，别有神仙位。公还猛悟，万事俱抛弃。细细数前程，速速超离浊世。结成仙眷，积累大功深，通妙理，脱凡笼，永永。
侯善渊	诉衷情		爱河深处好抽头。名利系人愁。回首去游江上，烟锁一孤舟。琴一弄，酒三瓯。乐清幽。风邻月伴，醉卧琼林，梦入瀛洲。
程文海	沁园春	五峰大卿示所和绣江参议沁园春词，	皆是也。区区愧未之能焉，倚歌而和，情见乎词十载京华，骑马听鸡，自怜阔疏。看春风葵麦，敷舒如此，故园桃李，憔悴知与。要乞闲身，聊追故步，雪艇烟蓑一钓夫。君恩重，却许令便养，欲去踌躇。竹西准拟宁居。咏不到、娉娉袅袅余。又桥边巷口，燕寻旧垒，天东海角，月上新衢。尸素有惭，澄清无补，岂不怀归畏简书。堪时用，得卿如卿法，吾自吾庐。
高士谈	好事近	中州乐府元德明词内附	谁打玉川门，白娟斜封团月。晴日小窗活火，响一壶春雪。可怜桑一生颠，文字更清绝。直拟驾风归去，把三山登彻。
李齐贤	巫山一段云	江天暮雪	风紧云容惨，天寒雪势严。筛寒洒白弄纤纤。万屋尽堆盐。远浦回渔棹，孤村落酒帘。三更霁色妒银蟾。更约挂疏帘。
元好问	满庭芳		腊雪融酥，春冰浮玉，素蟾三五绕过。晚来庭户，何事五云多。尽道九天麟坠，锵环佩、声袅鸣珂。风标爽，胸中嵬垒，豪气挽天河。平生横槊志，指挥夷虏，平千戈。他年功业，翠琰应磨。福海寿山难老，金尊满、鲸吸沧波。歌声溢，玉山扶起，拦取醉颜酡。
侯善渊	沁园春		道德阴符，宝藏灵文，贤圣尽钦。论杳冥恍惚，精微至道，有无升降，动静浮沉。六洞飞玄，三宫妙化，匹双关两间侵。明虚谷，大无穷无测，非浅非深。灵光照满清音。混一气方知合古今。奈迷人不晓，多能几会，傍门小法，乱觅胡寻。背觉合尘，朝闻夕改，马劣猿颠难捉擒。休嗔道，恐功无显验，败坏初心。
白朴	水调歌头	予既赋前篇，一日举似京口郭义山	得之句，元者应谓水府，今止咏甲子及秋水篇事，恐未尽也，因请再赋。三元秘秋水，秋水一何多。江流滚滚无尽，淮汉人包罗。遥想灵官神府，坐阅潮头风怒，万里瞰沧波。浩荡没鸥鹭，喷薄出蛟鼍。马当山，牛渚渡，几人过。金鳌下瞰京口，舟楫避盘涡。始信林生祷雨，一濯黄泥尽许，无柰旱苗河。我欲洗兵马，谁解挽天河。
张弘范	临江仙		爱煞林泉风物好，羡他归去来兮。世缘相挽又还思。功名当壮岁，疏懒记当时。肝胆自知尘辈异，凤池麟阁须期。风云满目任时宜。东山高卧处，丝竹醉吴姬。
王＊	满江红		太极浑沦，才开口、便分仁义。把清真支离，大道已废。世事机谋求愈远，人情往复相牵系。都不如、收拾早回头，安心意。是非场，急回避。人我山，俱抛弃。这修道工夫，专柔其气。万物抽添明进退，神炉静默牢封闭。得一火、炼出个金刚，超天地。
程文海	汉宫春	寿刘中齐尚书	记得年时，向烂柯山上，问讯山君。神仙当日机格，付与何人。猿惊鹤怨，道烟云、又暗楸纹。只有个，留侯好在，玉梁千尺峥嵘。老子当筵，国手，曾看书贮墅，决策推枰。而今长垂衫袖，卷却机心。后先翻覆，一从他、局面亏成。旁观者，不求他诀，只从乞与长生。
马钰	满庭芳	赠涂山于先生	闲闲搜获，人家儿女。生前住在何处。有甚亲亲恩爱，与他相聚。生死不相替代，甚劳劳、为他辛苦。还省悟，便须当拆火，拂袖归去。云水姿情游历，无萦系，自然忘机绝虑。三叠心琴，引动姹婴歌舞。虎龙一齐蟠绕，结金丹、转增开悟。积阴德、行功圆，真师来度。
马钰	满庭芳		伊予同里。自来交契。各贪浮名浮利。总悟无常，物物般般捐弃。予先别离宁海，又继而、贤来关里。愿同志，更同心同德，同搜玄理。慎勿攀援爱念，便宁心宁意，全神养气。尘世之中，不染不著为最。殷勤完全功行，常清静、有些消息。神光灿，泼焰焰焰地，是你真底。
马钰	桃源忆故人	重阳师父相引登蓬莱阁	风仙同我蓬莱宴。玩蓬莱清浅。海市蓬莱出现。虎啸蓬莱苑。龙吟蟠绕蓬莱殿。鹤驭蓬莱凤辇。丹显蓬莱九转。堪应蓬莱选。
许有壬	水龙吟	寿静公右平章	一生白浪红尘，得归才见乾坤阔。三升无分，如何料理，文园消渴。衰病禁持，不教杖履，经丘寻壑。记平生怀抱，曾逢恶处，都不似、今年恶。见说圭塘如旧，赖山英、好看猿鹤。梦中斗室，蠹残图史，尘凝杓。蟾桂香多，莫将长笛，等闲吹落。问嫦娥，我辈何时还又，享清平乐。
张雨	摸鱼儿	双莲一斡，为人折去，仲举邀予?	问凌波、并头私语，夜凉谁共料理。柔情早被鸳鸯妒，怕击水晶如意。香旖旎。待微雨清尘，略为新妆洗。骚辞漫拟。搴水末芙蓉，同心轻绝，未说已先醉。空折损，又堕偷香梦里。藕丝不断新脆。吴娃小艇无踪迹，也怪半池萍碎。还略纪。是月冷、鸥眠鹭宿曾惊起。高荷恨倚。总回首西风，露盘轻泻，清泪似铅水。
张翥	昭君怨	昔人赋昭君词，多写其红悲绿怨，作	队队毡车细马。簇拥氏如画。却胜汉宫人。闭长门，看取蛾眉妒宠。身后谁如遗冢。千载草青青。有芳名。
姬翼	鹧鸪天		自悔闲人合住山，人间驱使不能闲。交朋力拥推离位，鼓板声催弄上竿。无伎俩，转身难。大家取笑有何安。好心用处翻成恶，暖气呵人变作。
张野	蝶恋花		狼藉春衫愁万点。半是征尘，半是啼痕染。别久流光空冉冉。料想病颊成双靥。罗带同心香未敛。甚日兰舟，重把归装检。极目画楼烟雾掩。
许有壬	水龙吟	喜雨用郑彦章韵	四邻禾稼如云，方惊数日甘霖好。吾皇有德，老天能事，非因人祷。一夜风雷，玄云撩乱，银河倾倒。问田间消息，年年气象，更催得、秋成早。压尽东华尘土，湛冰壶、九重清晓。晴光渐放，瀛洲波定，御沟声小。绿野春回，黄扉昼静，篆烟萦绕。愿鱼羹有饭，避贤归去，向山林老。
元好问	朝中措		金凤飘拂莹蝉光。依约桂华香。紫府云游冶，朱门锦乡高张。笙歌丛里，霞杯潋滟，玉树芬芳。共祝寿龄何似，松柏长。
谭处端	酹江月	上元夜观月	上元佳节，正一轮西步，天渠飞跃。素魄当空澄湛湛，独现寒光无着。皓彩乾坤，无私遍照，万古无瑕膜。浑如宝鉴，莹然悬向寥廓。姑射绛阙琼楼，群仙赴会，云坠停鸾鹤。瑞气祥烟笼宝殿，金碧霞辉交错。烂醉蟠桃，彩云归去，殊袂飘香络。嵩山遥对，烂银盘里期约。
马钰	满庭芳	心自笑	学道修竹，累功积行，常愁行少功亏。劝人作善，於道最相宜。稍稍缘行端正，早傍人、别意猜疑。心自笑，图他功行，怎避是和非。华山陈处士，不侵耕织，山下行稀。尚有人相毁，发叹吟诗。清正无私无曲，任前程、宠辱灾危。随缘过，腾腾兀兀，歌舞乐希夷。
张雨	木兰花慢	和马昂夫	想桐君山水，正睡雨，听淋浪。记短棹曾经，烟村晚渡，石磴飞梁。无端故人书尺，便梦中、颠倒我衣裳。此去钓台多少，小山丛桂秋香。青苍秀色未渠央。台榭半消亡。拟招隐羊裘，寻盟鸥社，投老渔乡。何时扁舟到手，有一襟、风月待平章。输与浮丘仙伯，九皋声外苍茫。
元好问	点绛唇	宜男绿澹香浓，旧曾百子池边种。	碧筵孤耸。惊堕钗凤。檀粉轻拈，若怕蜂腰重。天花供。一枝谁送。
张伯淳	齐天乐	寿王伯起	庭柯一叶炎曦淡，秋光宦情相似。驷马争驰，千帆竟送，不羡纷纷时辈。随缘赋禄，庆官府清明，纪纲兴起。暇日吟鞍，湖山公案更兼理。将军犹自未老，旧时供奉曲，还有风致。拄笏西山，蟠螭北海，却是君家盛事。佳辰雅聚。且满引霞觞，坐看芝砌。富贵长年，四时谈笑里。
洪希文	水龙吟	代洋尾李氏寿柯竹圃	降庭佳气葱葱，辉联南极光如画。门弧纪瑞，华筵开宴，兜离仙奏。梨枣功深，汞铅诀秘，内丹初就。咽壶中日月，放怀诗酒，这安乐、窝中叟。梦语喧传万口。况鸡林、有人亲售。当家句律，早传骥子，孙枝又秀。自愧长文，远离车膝，几时回首。料得今朝欢笑，大家拜舞，外翁千寿。
侯善渊	江神子		丹华虚托假形骸。久沈埋。惹非灾。冗冗蜉蝣，都被死生催。顿觉悟知亡彼我，任空色，眼中来。海底金乌初出现，碧天开。绝纤埃。密布天光，光奕面前回。交灿瑞童颜胜玉，似雪映。一枝梅。
张弘范	点绛唇	赋梅	春日前村，一枝香彻江头路。月明风度。清煞西湖句。昨夜幽欢，梦里谁呼去。愁如许。觉来无语。青鸟啼芳树。
元好问	清平乐		村墟潇洒，似是朱陈阵。神武冠须早挂。可待儿婚女嫁。山深水木清华。渔樵好个生涯。梦想平桥南畔，竹篱茅舍人家。
元好问	虞美人	题苏小小图	桐阴别院宜清昼。入坐春山秀。美人图子阿谁留。都是宣和名笔内家收。莺莺燕燕分飞后。粉澹梨花瘦。只除苏小不风流。倒插一枝萱草凤钗。
张翥	齐天乐	临川夜饮滏阳李辅之寓所	江霜一树凄凉叶，惊鸟夜深啼落。客里相逢，尊前细数，几度雨漂风泊。微吟缓酌。渐月影斜欹，画阑东角。只怕梅花，无人看管瘦如削。江湖容易岁晚，想多情念我，归信曾约。尘土狂踪，山林旧隐，梦寄草堂猿鹤。离怀最恶。是酒醒香残，烛寒花薄。一段销凝，觉来无处着。
姬翼	西江月		拍塞虚空无外，包罗天地难穷。大千沙界尽含容。不是笼统。狂屈欲言还忘，季咸自愧无功。试拈未始出吾宗。惊破南枝午梦。
尹志平	减字木兰花		身心裂转。便是元初真目面。裂转身心。一志如山超古今。些儿若悟。免却波波来与去。若悟些儿。万劫希逢此一时。
王恽	水龙吟	至元二十三年丙戌孟冬二十八日小雪	，而释润于春泽，其应时瑞，数年以来，未之见也，实可为明时庆，因作乐府水龙吟以纪其和。予平昔屡尝赋此，未免掇拾故事，张皇景气而已。兹篇之作，颇体白战，抑老怀，略见朴忠之至，畎亩不忘之意也画楼十日春阴，晚风吹作冰花转。初冬中候，应时呈瑞，几年未见。沽酒寻梅，就中此兴，撩人不浅。更露堂添得，虚窗夜白，清于水，光如练。我老久谙世味，最欣然、人安米贱。蝗入地，麦旗掉垅，翠翻平甸。大犰清边，为民祈，睿思何远。在词臣合取，元和贺例，明光殿。
王恽	南乡子	承旨董公，寿登七秩，康宁好德，诚	青琐汉中郎。满袖长摧玉案香。记得赋诗横槊日，临江。气压风涛一苇航。莲炬晚分光。谏疏回天豸有霜。七十平头从此数，称觞。滹水渊源。
王哲	渔家傲	京兆道友	得得中间寻得得。王三默诀唯王六。若要清静如白玉。独自宿。余自须要除情欲。这个灵童明似烛。惺惺能唱无生曲。日住公家公不识。休寻觅。心澄便是真消息。
谭处端	满路花		上无三瓦舍，下没一犁田。水云真活计、且随缘。街前展手，化个有缘前。独步归来晚，万里晴空，卧听虎啸啼猿。趣闲闲、真乐无边。一滚灵泉。鼎中真火降、永凝铅。虎龙蟠绕，真秀结根源。默默无为坐，独守孤峰，一轮明月流灭。
许有壬	太常引		小斋潇洒颇宜贫。清有竹、静无尘。俗子不敲门。只风月、烟霞是邻。古瓶清雅，寒梅疏瘦，昨雨忽纷纷。尚有一枝春。快报与、南厅主人。
王哲	踏莎行	咏宦途无定	名路求高，宦途无定。一来一去缘心性。稍知分守得优游，能通止足参贤圣。莫使偏颇，须存直正。花开须是依时令。日轮耀处吐光辉，月华。
元好问	浣溪沙		一片青天棹过。小舟无地受风波。渔歌浑是太平歌。乡社年丰寻酒易，陂塘春暖得鱼多。百年闲过又如何。
王丹桂	忆王孙		四时流转急如梭。百岁韶华屈指过。惟愿人人出爱河。养冲和。功满。
舒＊	小重山	时有武林之行、值时变，故弗果，因	笑问西风一叶舟。阿谁招我上，武林游。岂知身世两悠悠。西湖好，孤负桂花秋。应笑乐平侯。无端千百计，一场休。愿将功烈阐皇猷。南飞雁，莫为稻梁谋。
张伯淳	临江仙	寿程雪楼	白雪楼前清画，新来喜事连绵。朱明绿暗麦秋天。绣衣何日去，丹荔已香传。前夜团圆明月好，清光流照华筵。锦囊随处地行仙。庭椿关望眼，同庆八千年。
曹伯启	减字木兰花	为监司寿	乾坤清气。崧岳生申名盖世。白简霜飞。不为人间鼠发机。要期庄算。九十春光都占断。平秩南讹。管领薰风入舜歌。
王丹桂	临江仙	赠石遇仙等	稽首同途听教化，休教虚度流年。常生觉照道心坚。包容他过失，整顿自邪偏。分上本无人我相，闲中认正根原。但迷假合起攀援。永沉烦恼海，难证大罗天。
王哲	西江月		堪叹木金相间。夫庚妇开颜。声美处水潺潺。清流出涧。滋润黄芽无限。便教白雪循环。西江月里我跻攀。步步银蟾顾盼。
许有孚	渔家傲		云外宾鸿声渐杳。羁人听罢如尝蓼。我对清尊时复倒。风露早。黄鸡果是能催晓。莲褪残红凉乍到。水天一色供游眺。短笛悲秋知音少。吹别调。新翻商意渔家傲。
王恽	水调歌头	送王子初之太原	将军报书切，高卧起螭蟠。悲欢离合常事，知己古为难。忆昔草庐人去，郁郁风云英气，千载到君还。歌吹展江底，长鲜铗不须弹。路漫漫，天渺渺，与翩翩。西风鸿鹄，一举横绝碧云端。自笑??孤影，落日野烟原上，沙晚不胜寒。后夜一相意，明月满江干。
李俊明	西江月	筹堂寿	落落琼林人物，飘飘鹤氅仙风。渡江以後见英雄。那在悬刀一梦。雾恰山中隐豹，云还天上从龙。太行直枕大河东。犹比声名不重。
王恽	太常引	为万奴总管寿	重于山岳蔼如兰。喜一旦，得同官。裁笑谈间。道不似、当年将坛。一年好处，中秋节近，凉露洗金盘。丹桂月中看。尺耐得、人间岁寒。
张之翰	金缕曲	乙未清明	风雨惊春暮。恨天涯、留春未办，却留余住。时序匆匆催老大，又早飞花落絮。算禁得、清明几度。试倚危栏西北望，但接天烟水无重数。空目断，故山路。先茔松柏谁看护。想东风、杯盘萧然，饥鸟啼树。便做松江都变酒，醉里眉头休聚。万里南来缘底事，也何须、杜宇声声诉。千百计，不如去。
王哲	踏莎行	别道友游白鹿观	要吹灯，中有作。离暂别休疑却。游白鹿观头看，前便是成行脚。要归来，霄为约。丝不断真嬉谑。诚语朴决重欢，间紧把猿儿缚。
侯善渊	西江月		眉间交枝琥珀，睛分脱质龙涎。鼎中烟袅彻禅天。一颗灵光出现。太上明兹玉象，如来证此金仙。清流异派本同源。悟理方知上善。
马钰	满庭芳	示同流	修行之士，莫要浮。十方饮膳难消。试看锄田日午，汗滴禾苗。匙饭百鞭何啻，诳他人、休望天饶。还省悟，觉寒毛耸耸似水浇。若要不还口债，捱潇潇洒洒，寂寂寥寥。常处常清常静，莫犯天条。大慈大悲心起，助真功、夺取仙标。归蓬岛，享天厨，珍馔琼瑶。
王惟一	西江月	以上十二首见王惟一明道篇	离坎不分南北，木金岂间西东。但诚一念守其中。勿使心神恣纵。要识前身真种，洞观物我皆空。寂然安静到鸿蒙。四象五行无用。
元好问	惜奴娇		画扇高秋，恨尘暗秦王女。涉东城、春烟绿树。燕子来时应解说，征鞍处。记取。未忘得、兰膏香聚。枕上新声，断肠是江南句。更行云无心也住。未了情缘，算惟有、相将云。去。枉轻负、梨花暮雨。
王哲	满庭芳	赠友人问题	院落荒芜，庭树潇洒，就中墙壁颓疏。自云妻丧，父子奈何如。王哲闻言大哂，天分付、独乐清虚。公还司，火坑里面，休更觅红炉。萦纡。须剪断，攀缘爱念，截割如无。作风邻月伴，正是吾徒。前蓬莱稳路，超生灭、不入三途。真端的，白云深处，别有洞天居。
陶宗仪	月下笛	赋落梅 以上景印元人十种诗本人南村	东阁诗悭，西湖梦残，好音难托。香消玉削。早孤标顿非昨。阿谁底事频横笛，不道是、江南摇落。向空阶闲砌，天寒日暮，病鹤轻啄。情薄。东风恶。试快觅飞琼，共翔寥廓。冰魂漠漠，谩怜金谷离索。有时巧缀双蛾绿，天做就、宫妆绰约。待一点脆圆成，须信和羹问却。
沈禧	风入松	赏牡丹	寿安新试粲红裳。珍重异寻常。群芳落尽呈娇态，倚栏干、独殿春阳。剩放天香国色，全胜魏紫姚黄。天时人事正相当。日日具壶觞。不妨醉了重教醉，忍孤负、艳质浓芳。明日再携肴核，还来花底徜徉。
王寂	感皇恩	有赠	宝髻绾双螺，蹙金罗抹。红袖珍珠臂?十三弦上，小小剥葱银甲。阳关三叠遍、花十八。雁行历历，莺声恰恰。洗尽歌腔旧呕哑。坐中狂客，不觉琉璃杯滑。缠头莫惜与、金钗插。
李俊明	西江月	裴节度使寿（字怀诚）	荐疏李夸精鉴，婿佳韦得贤侯。宽手如霹雳在同州。琰之不让当时谈薮。但可称为劲草，莫教指作清流。枢归来绿野任沈浮。度这个家风耐久。炎。
侯善渊	满庭芳		太极精微，天真郁秀，混元溢目无涯。玄珠升降，辉耀迸光砂。聚入壶中托化，归真正、不染嚣华。回头省，清虚妙体，返照秀灵芽。汞铅凝渐结，纯阳丹就，永劫无差。一瓢春酝，三尺斩妖邪。信步纵横自在，龟鹤引、深入烟霞。逍遥处，长春洞里，时复玩仙葩。
王哲	卜算子	开门了化出马钰	你待坚心走。我待坚心守。百日扃门化出来，方是余开口。开取四时花，绽取三春柳。认取元初这个人，共饮长生酒。
王哲	南乡子	咏别道友（原调误作武陵春，兹据律	王哲已东迁。经过甘河上众贤。性内饥寒由未免，盘缠。乞觅诸公自肯钱。得得递相传。慧我同为出九莲。多少各人心意会，怜怜。此去如来。
袁易	浣溪沙		钗燕将缥缈春。十分春恨入眉频。粉绵休拭镜奁尘。葱指试拈琼管怯，绣衾翻与兽炉亲。为题闺怨定愁人。
刘敏中	玉楼春	次韵，答赵签事学子温来词末句云，	清官厨馔无兼味。饥待公庭人吏退。野人尊俎有余欢，明月可批风可脍。野人衰残清官贵。生死论交吾未愧。天开酒禁已多时，却甚不来同一。
许有壬	千秋岁		青年诗好。正坐声名早。攀李杜，凌郊岛。官惭才力弱，技悟文章小。青镜里，朱颜不觉成衰老。习气消除尽，惟酒娱昏晓。思阮子，甘兵校。因知身外事，何似尊前笑。追往昔，中书已署阳城考。
许有壬	满庭芳	庚寅正月十六日夜，独酌戏成	学本迂疏，才非明哲，天恩偶听归田。良辰美景，相遇更欣然。细数人生行止，或城市、或在林泉。都评过，忘形适意，惟是在尊前。只今头尽白，但怜饮量，不似当年。甚蘖痰媒渴，无事招愆。时有亲朋来劝，学康节、微醉为贤。先生笑，偶当乘兴，又作饮中仙。
王庭筠	菩萨蛮		白云孤映遥山碧。碧山遥映孤云白。楼倚一天秋。秋天一倚楼。断肠随雁断。断雁随肠断。来雁与书回。回书与雁来。
刘敏中	最高楼	次前韵	文章好，自得似风漪。不定似棋围。郢人斫垩元无迹，仙家种玉不论畦。子能之，吾耄矣，奈何兮。都占断野芳花与月。更带却野亭风与雪。情放旷，境清夷。木瓜暂比空函往，琼瑶已报满车归。怪天孙，浑不藉，
马钰	满庭芳		见人错失，动我心肠。交予怎不悲伤。思想烯指然臂，顶上然香。假饶投崖喂虎，尽舍身、弃命非常。争知得，有些儿妙理，别是嘉祥。清静无为鼎内，觉心中真火，下降肾堂。肾水化为真气，气结红霜。常常熏蒸四大，便玲珑、响叮铛。神光灿，得携云，归去蓬庄。
萨都剌	法曲献仙音		天喉舌，尚书老布衣。向璇穹、尝扶日出，卷珠箔、闲看云飞。成全。
王寂	减字木兰花		髻罗双绾。滟滟修眸秋水翦。笑靥颦眉。无限闲愁总未知。虚檐月转。一曲未终肠已断。百斛明珠。买得尊前一醉无。
马钰	西江月		是是非非远远。尘尘冗冗捐捐。人人肯肯解冤冤。步步湾湾浅浅。善善常常恋恋。玄玄永永绵绵。明明了了这圆圆。杳杳冥冥显显。
朱唏颜	月中行	追补泰轩录事母夫人寿	广寒折得桂枝回。嫫母惜多才。九重春色锦江来。齐劝九霞杯。玉堂有客移宫羽，歌词丽、总是诗材。我弱水隔蓬莱。几许碧桃开。
张可久	凤栖梧	吴山尊胜塔寺	塔拥平山银瓮小。老衲殷勤，说与游人道。劫火残灰填翠沼。断阶花隐双龙爪。藤压荒篱蟠桧老。井塌青苔，满地棘针草。悲风生木杪。
姬翼	蓦山溪		眨眉瞬目，说尽重玄理。黄叶止啼休，莫只待、锋锋相抵。玉关人老，归去罢论兵，闲日月，太平年，村酿家家是。横担拄杖，唱个哩罗哩。岂羡庙堂荣，更管甚、泥中曳尾。锦鳞自在，腾跃禹门高，收网罟，撤丝纶，不用垂钩饵。
卢挚	最高楼	智郎中席上即一并序。予谢病北归，	辖龙川李公、鄂牧安侯思诚索诗，为赋最高楼兼贻仲廉郎中长沙客，宁食武昌鱼。未觉故人疏。归舟唤醒乡关梦，宾筵容揽使君须。听民谣，今五绔，昔无绔。待留与，南州谈盛事。更恰好、南楼逢老子。明月夜，古来无。江头春草迷鹦鹉，幕中秋水映芙蕖。绿尊倾，红袖舞，醉时扶。
谭处端	青玉案	喝马	师真引入修行路。默默无言句。慢慢持修归真素。般般返照尽成空，马儿悟。证内外无尘虑。真清真净投真处。细细搜寻妙玄趣。勘破浮华清虚做。降魔剑断孽缘休，马儿度。步步入长生户。
许有壬	南乡子	和明初鹤饥韵四首	淅米剑头炊。枵腹雷鸣出险诗。诗客眼高轻视鹤，如鸡。终是鸡群有等威。供饲不如期。柰此瓶储告尽时。也胜劈琴馋俗子，充饥。穷饿相从。
张弘范	南乡子	送友人刘仲泽北归	烟草入重城。马首关山接去程。几度留君留不住，伤情。一片秋蝉雨后声。无语泪纵横。别酒和愁且强倾。后会有期须记取，叮咛。莫负中秋。
张弘范	木兰花慢		功名归堕甑，便拂袖，不须惊。且书剑蹉跎，林泉笑傲，诗酒飘零。人间事、良可笑，似长风、云影弄阴晴。莫泣穷途老泪，休怜儿女新亭。浩歌一曲饭牛声。天际暮烟冥。正百二河山，一时冠带，老却升平。英雄亦应无用，拟风尘、万里奋鹏程。谁忆青春富贵，为怜四海苍生。
凌云翰	苏武慢	鸣鹤余音  世传全真冯尊师苏武慢二	篇论学仙之事。道园先生谓费无隐独善歌之，则能知者亦罕矣。及观先生所作，非惟足以追配尊师，而使世之汩没尘埃流连光景者闻之，而有遗世独立羽化登仙之想，则是篇於世，其可少乎。著雍阉茂之岁，灯夕后三日，偶阅道园遗，欲尽和之，甫成一篇，辄为韵拘，笔弗得骋。於是行思坐维，或得一句一韵，索纸书之。越三日又成四篇，尚少大半，意殊闷闷。二十三日城南醉归，拥孤咏，连得四篇半，与未已而夜寒手龟，不能足也。明日更成二篇半，并无俗念一篇，凡十又三篇，览者幸为正焉云缕虹竿，月钩星饵，海上金鳌曾钓。蓬岛连根，昆仑无外，不比人间嵩少。返本还源，成功满行，坐待紫皇飞诏。笑令威、千岁来归，知换几番华表。谁曾伴、阿母重游，蟠桃再结，目断西飞青鸟。林屋无扃，洞天不老，铁笛一声云杪。皎皎灵台，荧荧明镜，尘土等闲昏了。看火轮、飞出扶桑，万户千门皆晓。
侯善渊	声声慢		忙郎痴，不识人抬。狂图捏怪胡来。执戆无智，空恁乱觅胡猜。口急虚脾厮，斗无明、驰骋奇乖。强作坏，把他人障闭，自己沉埋。若悟天机指诀，叩玄关一击，宝洞门开。玉姹金婴出入，左右相偎。自然阴阳匹配，向空中、产个仙胎。真人显，越鳌宫日殿，恣意徘徊。
尹志平	减字木兰花	赠燕京万莲会众	回头返照。世事无穷堪失笑。返照回头。得意归来便好休。休休省也。莫纵贪痴狂野马。省也休休。一任年光春复秋。
尹志平	临江仙	五华山住夏，时有道众见，以词赠之	数载崎岖天下遍，而今幸遇林泉。饥来吃饭困来眠。离城几一舍，别是小壶天。坐上水山俱秀发，池中开满青莲。老来功行卒难全。未能三岛去，先作五华仙。
王吉昌	减字木兰花	右初二日坎偶离	一阳光启。戊室盘旋离合体。二返铅葩。永鼎温温进火车。深连巨海。踊出神鳌飞五彩。洞琐烟霞。密罩金童弄月华。
张之翰	金缕曲	送可与，即用其韵	乐府宁无路。彼区区、斜门枉迳，少人知处。从得君词惊且讶，醉里坡仙曾遇。是梦里、稼翁教汝。玉尺金刀俱在手，把天机云锦裁成句。才落纸，便传去。笔头不用空豪怒。也应须、梨花缟夜，海棠红雨。一曲离歌悲壮处，不觉人间三鼓。有幽壑、潜蛟起舞。休道此情天不管，怕余音袅袅无人许。风送入，渡江橹。
洪希文	临江仙	暑剧，移酒就溪流  漱，因少憩松阴	欲借明光无问处，野怀雅趣林丘。不妨枕漱事迟留。千岩如竞秀，万壑欲争流。月观风亭随处好，顿令热恼全收。一觞一咏足清游。世情看白发，心事付沙鸥。
张翥	望海潮	丁巳清明日，登定海县招宝山望海	扶桑何许，蓬莱何处，沧海一望漫漫。精卫解填，鼋鼍可驾，凌波直度三韩。云气有无间。只是天是水，无地无山。鳌掀，飓风俄起书生寒。从今不数鲵桓。羡秦人采药，龙伯垂竿。槎信未来，珠光暗徙，群仙约我参鸾。长啸壮怀宽。且振衣绝顶，酾酒长澜。挥手相招，片帆飞趁暮。
山主	临江仙		波冲落迦山际浩，嵯峨嫩草绵绵。名花妖艳满长川。莺啼猿噪，翠岭吐祥烟。紫雾朦胧遮媚景，红花淡锁岩前。琼楼钟撞命群贤。香云影里，
刘秉忠	鹧鸪天		残月低帘挂玉钩。东风帘思如秋。梦魂不被杨花搅，池面还添翠压稠。红叱拨，翠骅骝。青山隐隐水悠悠。行人更在青山外，不许朝朝不上。
卢挚	清平乐	歙郡清明 天下同文	海棠痴绝。忙甚都开彻。不是芜菁花上蝶。谁为清明作节。溪山今日无尘。绣衣却待禁春。莫遣鸣多事，老夫也是游人。
李俊明	清平乐	壬申岁六月十四日	满斟绿醑，劝我千金寿。不住光阴催老丑。三十七年回首。镜中白发无多。缺壶安用歌。有志封侯万里，列仙不奈?何。
尹志平	点绛唇		学道难成，无明触处生烟火。招殃祸。时光虚过。生死如何躲。早悟前愆，更不生人我。还真个。时时明破。下手修仙果。
王恽	南乡子	夏日，同王子勉雷彦正王子初纳凉西	帘影静棋枰。平野风来分外清。一带好山供望眼，云屏。落日烟霏翠满亭。世事不须惊。底用相逢话独醒。常使玉瓶沙上酒，如渑。杖履时来。
丘处机	梦游仙	鸣鹤馀音卷之五以上周泳先补丘处机	梦游仙。分明曾过九重天。浩气清英，素云缥渺贯无边。森钉似朝元。金童玉女传宣。当时万圣齐会，大光明罩紫金莲。群仙谣唱，诸天欢乐，尽皆得意忘言。流霞泛饮，蟠桃赐宴，次第留连。皆秉道德威权。神通自在，劫劫未能迁。冲虚妙，昊天网极，象帝之先。透重玄。命驾恍惚，神游掷火，万里回旋。四维上下，八表纵横，鸾鹤不用挥鞭。应念随时到了，无障碍，自有根源。看尽清都绛阙，迈瀛洲紫府笔难传。瑶台阆苑花前。瑞云掩映，百和香风散，四时不夜春长暖，处处觉闲。想因缘，是一点功圆。混太虚，浩劫永绵绵。任阎浮地，山摧洞府，海变桑田。
邵亨贞	点绛唇	高照  先生，宋朝遗老也，尝有长短	每育之，自可想见屯落秋深景物。近见吴野舟诵，而涵咏不已，有当予心，故述即景，且期后约。极目平芜，渚寒烟暝秋波远。凫莺散乱。黯黯天涯晚。蟹壮莼香，村瓮家家满。频相见。幽怀共展。翦烛巴山馆。
刘志渊	行香子		妄认苦蕴。汩碍胸中。逐缘生、分别匆匆。好将万境，同摄心宫。泯迷踪，知诸相，体皆空。照见空宗。有用真空。显心法、动作明空。昆仑顶上，弄虚空。这空空，无可触，遍含融。
王处一	苏幕遮	述怀	我风狂，真九百。豁荡乾坤，爽气犹嫌窄。大道通融非有隔。地静天清，寸步轻轻蓦。晚云收，秋月白。万象参罗，灿灿流清色。休道东牟无羽客。妙用玄机，得得真常得。
张翥	玉蝴蝶	春梦	屏里昊山深窃，宿酲未解，午枕初甜。胆怯窗虚，惊起误使人嫌。是乳鸦、声声绿树，是语燕、两两朱帘。转愁添。斜翘不正，堕珥慵拈。厌厌。行云飞去，潇湘江上，巫峡峰尖。不尽销凝，海棠月上已窥檐。蝶粉寒、羞薰翠被，灯花瘦、懒叠香奁，倚春纤。暗啼妆泪，半袖红淹。
宋＊	浣溪沙	冬日喜晴	万瓦轻霜爱日明。游丝来往似春晴。幽禽弄暖百般声。斑竹乍翻经夏箨，绿池犹泛过秋萍。溪桥谁共探梅行。
尹志平	江城子	沁州神霄宫赏月	素光皎洁暮天晴。十分明。称幽情。赏玩随时，高会尽云朋。今夜澄澄垂普照，无此夕，得和平。碧空如水月盈盈。性珠停。保长生。四海清通，何处不圆成。更谢高明恩德重，临万国，教门兴。
姚燧	满庭芳	寄赵宣慰平远	有北先寒，来时鸿雁，记经何地初霜。问渠鹅鹳，何苦上颜行。浩荡烟波万顷，怕谁去、争许三湘。聊容与，谁求系帛，传语寄炎荒。丹山如凤鸟，相逢定是，问我行藏。说于今华发，为汝增伤。晚笑巢阿览德，莫贪快、千仞翱翔。和鸣拟，从吹?管，终不似朝阳。
韩奕	清平乐		房深户密。不放朝寒入。睡起就床梳洗毕。背坐半窗红日。衣香易冷频烧。琴弦正紧慵调。望断山中人信，几多春到梅梢。
谢应芳	江城子	贺萧墅张克让戊申正月九日初度生孙	阿翁初度宴重闱。正熙熙。醉如泥。春到阶庭，玉树长孙枝。座客持杯停寿曲，都听取，凤雏啼。明年蓬矢两弧垂。对佳期。试周期。看取干戈，俎豆弄金龟。彭祖春秋应八百，孙似祖，与年齐。
魏初	满江红	登汪师展江楼次张周卿韵	落日江楼，山不尽、乱云横碧。还又见、人家烟火，倚天青壁。貔虎夜攒分远近，鱼龙入海无南北。道军门、昨夜有人来，传佳檄。歌慷慨，吾平昔。今潦倒，嗟何及。幸此身膏沐，太平文德。方喜诗坛逢老手，却愁酒阵当强敌。便从今、都与卷降幡，知吾必。
李道纯	满江红	赠止庵张宰公	性正惟中，只这是、修仙秘诀。若稍有偏颇，动生差别。试向动中持得定，自然静里机通彻。会三元、五气入黄庭，金花结。运火功，有时节。海潮生，天上月。那一升一降，复圆复缺。十月工夫无间断，一灵妙有超生灭。更问予、向上事如何，无言说。
李齐贤	巫山一段云	紫洞寻僧	老喜身犹健，闲知兴更添。芒鞋竹杖度千岩。迎送有苍髯。坐久云归岫，谈余月挂檐。但教沽酒引陶潜。来往意何厌。
马钰	满庭芳	破迷	名成利遂，男婚女娉。不觉容衰霜鬓。转使，岂想大限将近。小鬼傍观失笑，且从他、残喘胡骋。忽染患，便卢医扁鹊，药无相应。自忧家念计，追魂贴前来，才方自省。都谓儿孙妻妾，送了性命。气断魂归冥路，自心知、并无功行。阎老恶，便教又去，地狱永镇。
许有壬	柳梢青	老病客燕，真正经艰岁，口腹甚窘，	诵秦少游柳梢青乐府，依其调作俚曲以遣兴。南方适口多品，此则记予之篇嗜而多用者，可行盖亦知味，请同赋，资一笑云窗对晴岚。门临流水，坐阅归帆。为口劳心，雪犹烧，霜便分柑。酒香梅下茅庵。就湖置、新鱼满篮。梦记当年，此皆身享，好个江南。首及许桢步韵四首并删去另录。
马熙	摸鱼子		买陂塘旋栽杨柳，梦中还理家务。十年不到衡山麓，孤负楚云湘雨。苹映渚。渺杜若江蓠。香接烟霞屿。口心相语。为蝇骥东西，云龙上下，误却钓游趣。生平志，愿识平舆二许。煌煌岳降申吕。集词敬为先生寿，博得月章星句。毋我醑。只小草幽兰，心醉离骚谱。松存径古。待游遍西园，荷锄归去，吾亦爱吾圃。
白朴	沁园春	金陵凤凰台眺望	独上遗台，目断清秋，凤兮不还。怅吴宫幽径，埋深花草，晋时高冢，锁尽衣冠。横吹声沉，骑鲸人去，月满空江雁影寒。登临处，且摩挲石刻，徒倚阑干。青天半落三山。更白鹭洲横二水间。问谁能心叱，秋来水静，渐教身似，岭上云间。扰扰人生，纷纷世事，就里原无此二字，兹从丁本补何常不强颜。重回首、怕浮云蔽日，不见长安。
刘志渊	采桑子		虚无妙道心坚守，虚自投来。氤氲成胎。灵质无中日月栽。时时自饮昆山酒，醉卧丹台。令摄三台。万劫迷云一豁开。
王处一	行香子	谢圣水会众	独倚蓬门，作个行香。赞虚无、道德清凉。穿金透石，空外呈祥。便饮刀圭，添丹鼎，炼真阳。廓散长空，得遇仙方。谢诸公、颁赐衣粮。重开道宴，补惜灵光。自享遐龄，增福慧，远悲伤。
丘处机	望远行	因旱，赠渭南王坦公醮上诸道友	九夏疲天旱，万物伤时热。算都为人心，分外生枝节。衣鲜马，壮社火班行引拽。小兄弟虚耗村村结。下士无邪正，上帝分优劣。咱心不同，彼志胡漂撇。启虔诚修斋念善，因循岁月。望贤圣、空里相提挈。
岳瑜	水调歌头	天香姓桂名真	风清玉蟾莹，霜薄翠鸾愁。夜深羽衣一曲，如在月宫游。色占名园琪树，香动仙岩贝阙，携手正宜秋。登科当小试，私语更低头。赤栏桥，金粟影，绣帘钩。荷花六郎模样，消得一风流。遗落文昌籍姓，重叠太妃名字，声价满神州。贮君鸳鸯阁，期我凤凰楼。
元好问	江城子		杏花开过雪成团。惜朱颜。负清欢。只道今年，春意已阑珊。却是地偏芳信晚，红数点，小溪湾。碧壶香供挽春还。一枝闲。淡相看。月落山空，谁与护朝寒。传语春风留客好，莫容易，便吹残。
元好问	水调歌头	汜水故城登眺	牛羊散平楚，落日汉家营。龙虎掷何处，野蔓荒城。遥想朱旗回指、万里风云奔走，惨澹五年兵。天地入鞭，毛发懔威灵。一千年，成皋路，几人经。长河浩浩东注，不尽古今情。谁谓麻池小竖，偶解东门长啸，取次论韩彭。慷慨一尊酒，胸次若为平。
马钰	南柯子	自诫	儿女心头尽，田园意上除。金银财宝与妻孥。物物般般，屏弃恰如无。却著人情事，堪嗟性蠢愚。不如一拨守清虚。无作无为，便是好功夫。
吴氏女	木兰花慢	和郑禧	看红笺写恨，人醉倚，夕阳楼。正故里梅花，才传春信，先认儒流。此生料应缘浅，绮窗下、雨怨共云愁。如今杏花娇艳，珠帘懒下银钩。丝萝乔树欲依投。此景两悠悠。恐莺老花残，翠嫣红减，辜负春游。蜂媒问人情思，总无言、应只自低头。梦断东风路远，柔情犹为迟留。
元好问	青玉案		熙春台下花无数。红紫映桃溪路。蝶往蜂来知几许。翠筠亭外，绿杨堤畔，时听娇莺语。绮筵罗列开尊俎。总是神仙侣。竟举笙歌驰玉醑。介公眉寿，年年此日，长与花为主。
赵可	鹧鸪天		金络闲穿御路杨。青旗遥认醉中香。可人自有迎门笑，下马何妨索酒尝。春正好，日初长。一尊容我驻风光。归来想像行云处，薄雨霏霏洒面。
元好问	满江红		雪霜林，一夜、报春消息。看是处、青回柳眼，粉匀梅额。和气已回倾斗阙，寿星更喜明南极。问四、节物奉谁欢，辽东客。熊梦旦，非常日。珠履闹，金钗密。指双溪千顷，共斟琼液。不用殷勤千岁祝，姓名已上神仙籍。但时从王母借蟠桃，躬亲摘。
冯尊师	苏武慢		识破尘寰，樊笼跳出，飘荡幸无拘束。萍踪自在，雅操孤高，还若野云麋鹿。遇坎乘流，混俗和光，知止有何荣辱。恣陶陶、海上人间，不管岁华催促。从此后、笔砚生尘，蝇蜗绝念，安分翠微云屋。般般放下，事事都休，静对小轩梅竹。一味疏慵，万古淳风，便是真常清福。任群情昼夜，世路奔波，竞争蛮触。
谭处端	瑞鹧鸪		修行非易亦非难。应物慈悲认内闲。意上有尘山处市，心中无事市居山。常耕清净田三段，定守无为舍一间。地久天长专一志，自然结就紫金。
史药房	水龙吟	清明后浃日，过子方小饮，廉栊靓深	韵萧远。主人出侍人弹琵琶侑觞，酒未终，上马径去，恍然蓝桥湓浦之遇也，赋水龙吟以记其事，呈子方一笑等闲过了清明，草痕深一庭新翠。光风信息，牡丹初褪，茶犹未。燕语清圆，梅英松润，困人天气。笑文园倦客，诗才减尽，犹有，伤春意。别有留春去里。小房栊、玉英双倚。天香浮动，朱衣乍试，铅华尽洗。一曲琵琶，轻拢挑拨，未觞先醉。又匆匆上马，蓝桥路隔，漫增凝睇。
张翥	露华	玉簪	瀛洲种玉。总付与花神，月底深。琢就瑶笄，光映鬓云斜叠。几度借取搔头，别试汉宫妆束。风露冷，幽香半襟，淡伫阑曲。亭亭雪艳愁独。爱粉沁冰，须金粟。石上那回磨断，争忍轻触。一自楚客归来，珠履旧游谁续。秋梦起，残妆半簪坠绿。
马需庵	清平乐	同乐馆	红炉画阁。有酒须同乐。千古独醒终是错。休笑刘伶毕卓。小槽酒滴珍珠。请君任意零沽。试饮三杯春露，出门定要人扶。
刘处玄	江神子		道心不与世心同。悟知空。物尘容。物尘容。达理明真，应变自然通。憎爱是非俱不染，游福地，伴松峰。炼成鹤体碧霄中。任西东。访蓬宫。出了阴阳，仙寿永无穷。海变松枯真不朽，超三界，从仙翁。
王处一	江神子	进道	神光涌涌透穹苍。凑灵阳。悟真常。般运三车，都会聚明堂。撞过天门归紫府，无衰老，免危亡。寄身浮世效风狂。性芬芳。骨坚刚。了了圆成，不假暗遮藏。八表飞腾无挂碍，随万物，显圆方。
高道宽	苏幕遮		大真元，超法界。锻炼精华，历劫常不坏。七朵金莲神通大。普度群迷，同赴蟠桃会。紫金丹，白玉块。处处圆明，朗朗常现在。一派清流通方外。遍体阳神，出入谁能赛。
王哲	踏莎行	咏＊	铁神灵，我心有则。随身应手开端的。种成大药称伊功，载生善果凭君力。倒恩山，打摧爱狱。是非烦恼频频。锐然敲碎顽，便令。
王吉昌	采桑子	赠王姑	性弘定慧空消息，虚谷传神。无象天真。拍塞乾坤貌至纯。历年无碍圆明相，不变长春。祖意明伸。阴粹阳精身外身。
许有壬	如梦令		火榻只宜春早。纸张不知天晓。枕上问山童，门外雪深多少。休扫。休扫。收拾老夫茶灶。
张之翰	唐多令		静有读书缘。贫无使鬼钱。尽虚斋、尽日萧然。鲸海波涛三万丈，元不到、此山前。梦蝶正翩翩。香飘篆烟。更何心、敢怨青天。若论闲居多少兴，风与月、浩无边。
王哲	采桑子		昨宵独卧冰凌道，三耀常观。自在心安。愈觉清凉不觉寒。尾闾过来夹脊上，辘辘长搬。透入泥丸。返老长生别有欢。
侯善渊	渔家傲	以上上清太玄集卷七	一笠一蓑堪倚靠。波光曲岸垂钩钓。浮卮自频告。高吟笑。尽教人道渔家傲。独弄无弦琴一操。个中始觉知音少。江月盈山空相照。谁登晃。蟾宫唯我亲曾到。
姚燧	虞美人	玉梳赠内子	相辉瑜珥瑶钗凤。宝翼蜻蜓动。新妆又得水苍梳。人道秋风何物不琼踞。人无玉质容何害。玉德斯堪爱。尚惭犹未十分全。听取明年环佩戛?
邵亨贞	河传		春画。倦绣。轻揎罗。背倚秋千。杜鹃。年年恼人三月天。锦笺。空将心事传。小玉偷移筝上雁。弦索断。惊起睡鸳散。粉墙西。杨柳堤。马嘶。谁家游子归。
魏初	水调歌头	喜雪	南国昼多雾，大是写真诗。今年何许风色，吹作雪花飞。人道使车刚节，我道使车和气，此语未应非。簿案尽丛杂，梅竹复参差。钓鱼君，今老矣，复何之。人传日边消息，四海入皇威。况是髯张癯霍，偶有相逢今日，时复吐奇辞。朱子有佳酒，连为倒琼。
马钰	青玉案	赠染何先生	无涯火院常笼罩。似醉梦，难分晓。卖弄惺惺非耍俏。争财竞气，恋妻男，算到底，终须掉。譬似无常坑窖了。便急急，搜玄妙。固养灵根真火燎。澄澄湛湛，证元初，大药就，天书诏。
李齐贤	沁园春	将之成都	堪笑书生，谬算狂谋，所就几何。谓一朝遭遇，云龙风虎，五湖归去，月艇烟蓑。人事多乖，君恩难报，争柰光阴随逝波。缘何事，背乡关万里，又向岷峨。幸今天下如家，顾去日无多来日多。好轻裘快马，穷探壮观，驰山走海，总入清哦。安用平生，突黔席暖，空使毛群欺卧驼。休肠断，听阳关第四，倒卷金荷。
马钰	忆王孙	和重阳真人	心清步步入玄门。意静溉本根。蓦地听闻没口论。性无昏。一点。
元好问	南乡子		迟日惠风柔。桃李成蹊绿渐稠。把酒尊前逢盛旦，凝眸。十里松湖瑞气浮。功业古难侔。宜在凌烟更上头。彩色闲浮喜气，风流。千岁三公。
李道纯	水调歌头	显性理 清庵莹子语录卷六案李道纯	至道无言说，神功妙莫量。本来具足，添之无碍减无妨。不在多闻广学，只要潜通默会，定里细参详。个中端的意，元不离中黄。圆陀陀，光烁烁，现堂堂。无余无欠，通身无象合真常。只这而今默识，便是当年弥勒，直下要承当。开放顶门眼，遍界不能藏。宗女同昌公主唐多令词，南史宋帝时点绛唇唐多令词，皆道纯伪托。
张翥	孤鸾	题钱舜举仙女梅下吹笛图	江皋空阔。更半霎轻风，些儿微雪。倚树仙姬，翠袖暮寒应怯。闲拈玉龙自品，爱冰姿、与花争洁。一阕霓裳乍了，又落梅初叠。怕曲终人去彩云绝。便梦断瑶台春思愁结。、那堪绿毛幺凤，向苔枝、数声啼咽。留得余香满袂，已西山斜月。
萨都剌	卜算子	泊吴江夜见孤雁	明月丽长空，水净秋宵永。悄无鸟鹊向南飞，但见孤鸿影。自离边塞路，偏耐江波静。西风鸣宿梦魂单，霜落蒹葭冷。
白朴	水龙吟	送张大经御史，就用公九日韵，兼简	贾按察司时。丁钞本题下注云庐号疏斋。绣衣揽辔西行，慨然有志人知否。江山好处，留连光景，一杯别酒。世事无端，恼人方寸，十常八九。对霜松露菊，荒凉三径，等闲又、登高后。问讯宣城太守，几裁诗、画堂清昼。山长水阔，思君不见，踟蹰搔首。却羡行云，暂留还去，无心出岫。笑穷途岁晚，江头送客，唱青青柳。
王哲	西江月	四害	堪叹酒色财气，尘寰被此长迷。人人慕带似醯鸡，乱性昏神丧慧。独我摇头不管，介然甘守孤。粗衣粝食淡黄齑。养就胎仙既济。
张野	太常引	赠歌者妙音居士	前身应是散花仙。一念堕尘缘。参透曲中禅。比一串、摩尼更圆。林莺巧啭，玉冰飞韵，三昧有谁传。休惜遏云篇。早医得、维摩病痊。
谭处端	蓦山溪		修行锻炼，休觅婴和姹。认取本元初，起尘埃、须除莫惹。常生正觉，宜向触来看，绝人情，去浮嚣，俗事般般舍。长行坦荡，闲里调和假。空里做真修，恁清清、冷冷脱洒。日中静损，真正合虚无，乐逍遥，趣闲闲，步步无生也。
白朴	水调歌头	咸阳怀古，复用前韵。	鞭石下沧海，海内渐成空。君王日夜为乐，高枕望夷宫。方欢东门逐兔，又慨中原失鹿，草昧起英雄。不待素灵哭，已识斩蛇翁。笑重瞳，徒叱咤，凛生风。阿房三月焦土，有罪与秦同。秦固亡人六国，楚复绝秦三世，万世果谁终。我欲问天道，政在不言中。
姬翼	太常引		化工幻出是非囊。般递利名场。痴子竞商量。便迷却、家园故乡。摧残冰雪，忧愁风雨，几度变炎凉。一念果难忘。受万劫、轮回自当。
张翥	百字令	眉间雁	晓妆乍了，又翩翩何许、飞来临镜。欲寄相思无一字，拈起芳心重省。鬓云低，眉颦山远，去翼宜相映。娇波频送，恍如秋水涵影。几度揉损啼红，恨卿卿不到，吴江枫冷。一点风流应解妒，翡翠双钿相并。忘入香奁，时偎绣枕，看足宫花暝。多情翦就，忍教分做孤另。
长筌子	鹧鸪天	夏	弄舌闲禽向郁林。涤蒸散发趁松阴。清风习习来冰簟，陶写真情取次吟。天似水，柳如金。火云叠翠出遥岑。危楼安枕王孙趣，静室忘机逸士。
尹志平	西江月	劝众减睡	夏日勤修宝殿，冬天好炼顽心。三更不纵睡魔侵。便是先生戒禁。学道休迷妄想，修真莫失丛林。无为功满恣歌吟。自在高眠稳枕。
王恽	点绛唇	寿周斡臣	千古诗坛，苦吟谁得风骚妙。羡君才调。一蹴无边徼。岁岁中秋，喜见朱颜好。霜蟾皎。一尊倾倒。万事秋毫小。
王哲	喜迁莺		门开悟。此去难为，双眸回顾。得云，怡然稳驾，飚外乐声堪。他旧朋霞友，舞袖前来谈吐。中素。知余唯有，慈悲公据。主。风做里，不能重步。离上已清凉，圆明返照，出自家园圃。吉瑞祥嘉庆，今也宿於何处。诚露。非遥欣指，朝元观所。
姬翼	雨中花慢		一点灵源，澄湛照彻，多生浩劫情尘。有不夜壶天风物，亘古仍存。踞阃玉麟哮吼，对床石女谈论。海童微念，寥天晴雪，不下鸥群。蛸翘蠢蠕，同入吹嘘，寒谷为我回春。那更有、越吟思旧，楚些招魂。尽恁铜盘蜡炬，摩挲晚照余曛。神丹既济，玄珠好在，默默昏昏。
张之翰	江城子	游孙园	丹青画出小亭台。巧安排。绝尘埃。二十年间，成此亦奇哉。借问主人凡几醉，直到老，不曾来。来莺去燕莫相猜。水平阶。迳生苔。倚遍阑干，堪爱也堪哀。柳外春风都不管，依旧遣，百花开。
张雨	木兰花慢	秋词	看秋容渐好，一番雨，一番凉。试点检吾家，小山丛桂，金粟都黄。涛江限他吴越，便胥魂、不似向时狂。眼底龙飞凤舞，梦中狐啸鸱张。茫茫今古总堪伤。歌罢意难忘。甚老矣稽生，五弦挥手，怕听清商。渊明平生师友，白衣人、借与我持觞。若问醉翁年纪，指渠松柏高冈。
周权	沁园春		说与黄花，九日今朝，同谁举觞。笑指点行囊，虽然羞涩，来闹市，怎忍荒凉。螯压橙香，酒浮萸紫，醉脱乌纱鬓欲霜。孤云外，是吾庐三径，归兴偏长。催人苒苒年光。问役役、浮生着甚忙。自东篱人去，总成陈迹，龙山饮散，几度斜阳。人物雕零。乾坤空阔，世事浮沉醉梦场。登高处，倚西风长啸，任我疏狂。
王恽	感皇恩	赠提刑曹仲明	把酒爱髯卿，故家风度。不为临江老能赋。饱谙世事，成败见来无数。，岁月如流，睽离良苦。更着佳人怨迟暮。愁顿解，一笑团圆儿女。殷勤奋君记取、周郎语。
洪希文	浣溪沙	雪夜病起	入室天然恼病禅。打窗风雨闷吟仙。归心一点落灯前。犹有十三楼上酒，可无三百杖头钱。一年心老一年年。
王恽	浣溪沙	乙亥自寿，时二孙  行一女孙  儿时	梅点冰梢蒂凝。兰芽珠树鲜明。团奕香火此时情。避世远惭金马客，现山人道老人星。雪边岩桧尽青青。
刘处玄	行香子		金鼎生光。常真香。宝瓶花、四序芬芳。虚空贤圣，咫尺西方。上敬三清，明三耀，悟三皇。上古人淳，厚实佳祥。性通天、与道无妨。暗行平等，柔胜刚强。意似仙真，全仙行，住仙乡。
张弘范	南乡子		深院日初长。万卷诗书一炷香。竹掩茅斋人不到，清凉。茶罢西轩读老庄。世事莫论量。今古都输梦一场。煞利名途上客，乾忙。千丈红尘。
李齐贤	巫山一段云	黄桥晚照	隐见溪流转，纵横野垅分。隔林人语远堪闻。村径绿如裙。鸢集蜈山树，鸦投鹄岭云。来牛去马更纷纷。城郭日初曛。
张翥	如梦令		月似二年前好。人比二年前老。今夕又鲸川，但欠酒杯倾倒。闻道。闻道。三径渐荒秋草。
姬翼	巫山一段云		秀木枝枝茂，圆荷柄柄香。化工园囿密收藏。神秀满池塘。砾石流金畏景。纨扇饮冰难胜。有人身世两相忘。随处自清凉。
许有壬	浣溪沙		修黛横愁苦爱颦。霞乱玉更宜嗔。嗅香蕊柰何春。织就回文难会意，写成离字亦伤神。他年不及卷中人。
张玉娘	小重山	秋思	秋入瑶台玉簟凉。藕花香暗度、紫荷乡。软罗扇动清商。霜渐老，庭外菊初黄。眉月画应慵瘦对镜、怨容光泪痕寒染翠绡裳。梧叶尽，
沈禧	清平乐	题渔父图	烟波深处。占断溪山趣。逢着忘机闲伴侣。旋斫锦鳞烹煮。隔船相唤相呼。瓮头酒尽须沽。醉后都忘尔汝。生来不识荣枯。
朱唏颜	洞仙歌	庆张闾总管母八十	人生八十，是世间中寿。七十由来古稀有。况君侯，已树开国殊勋，曾异数，周鲁瞻前拜后。玉麟分上端，千里传欢，鸾诰金花烂晴昼。象服照青春，秋香荐，北堂卮酒。问阿母西池底事时来，试为数蟠桃，几番开否。
王哲	梅花引		随缘过，随分乐。恶觅悭贪都是错。贵非亲。富非邻。矜孤恤老，取舍合天真。当权勿倚欺凌弱。须防运去相逢著。减欺慢。减欺慢。不论高下，平等一般看。
王吉昌	南歌子		极品轻肥贵，金童列鼎雄。掀天声价暂时中。电转星飞，身没气随风。唾手惊前拙，装愚不作聪。元阳真秀紧修崇。九九功圆，平步玩蓬宫。
丘处机	恨欢迟	以上五首见西游记卷上	一种灵苗体性殊。待秋风、冷透根株。散化开、百亿黄金嫩，照天地清虚。九日持来满座隅。坐中观、眼界如如。类长生、久视无凋谢，称作。
尹志平	西江月		我爱秋阳天气，一指云路无迷。何劳身外觅曹溪。了见三身四智。莫问天机深远，休寻大道无为。目前认得这些儿。便是全真苗裔。
赵孟＊	巫山一段云	净坛峰	叠嶂千重碧，长江一带清。瑶坛霞冷月胧明。欹枕若为情。云过船窗晓，星移宿雾晴。古今离恨拨难平。惆怅峡猿声。
元好问	千秋岁		玳筵晨启。家庆堪图绘。新杨弄暖帘栊邃。捧觞罗补袖窄，叠板喉脆。香云里，轻裘小帽仙翁喜。簪玉宾亲至。舞彩儿孙戏。开口笑，扶头醉。金穴富，岂在貂蝉贵。只凭地，团栾共乐千秋岁。
王惟一	西江月		吾道至尊至贵，若非宿骨难知。直须克己至无为。方见本然天理。万化皆从中起，古今无剩无亏。若能动静不相违。可与神化何异。
王丹桂	凤栖梧	劝游春子	嫩柳垂金花烂坼。随处园林，拂袂香风快。无限眼前闲景色。只应妆点春光。游骑骈骈驰雅态。不道繁华，暗换朱颜改。到底有情终不耐。
王哲	如梦令		九六舒张莹气。上下冲和溉济。周匝普流通，正显道尊德贵。经纬。经纬。欲放琼苞宝卉。
李齐贤	巫山一段云	白岳晴云	晓过青郊驿，春游白岳山。提壶劝酒语关关。一听一开颜。村舍疏林外，田畦乱水间。郊原雨足信风还。羡杀岭云间。
梵琦	渔家傲		听说西方无量乐。长生不假神仙药。胎就眼开花正拆。心彰灼。永为自在逍遥客。来度众生离火宅。命终免被阎王责。露地牛儿如雪白。无鞭索。黄金地上从跳跃。
洪希文	酹江月	酒边	一年佳景，又新橙快意，重呼。争奈情人垂信约，误听几番风竹。，鱼沉雁香，懒听相思曲。少年狂梦，黄梁早已先熟。烈士壮心犹在，唾壶敲碎，此恨何时足。太息旧交风雨散，大半已归鬼。对酒凄凉，欲谁诉，唤起苍虬玉。床大叫，为予更剪明烛。
谭处端	如梦令		休讶弟兄不喘。只要人情疏远。不敢受人钦，不喜轻肥杯脔。舒展。舒展。锻炼丹砂九转。
何可视	蝶恋花	送春	金井啼鸦深院晓。尽东风，柳絮吹难了。燕子多情相识早。杏梁依旧双双到。一缕沉烟帘幕悄。满眼飞花，只觉人怀抱。十二玉楼春树杪。
张翥	多丽	清明上巳，同日会饮西湖寿乐园 案此首	凤凰箫。新声远度兰桡。漾东风、湖光十里，参差绿港红桥。暖云蘸、郁金衫色，晴烟抹、翡翠裙腰。罨画名园，闹红芳榭，蒲葵亭畔彩绳摇。满鸳、落英堪藉，犹作人娇。渍罗袂、莫揉痕退，生怕香销。忆当年、尊前扇底，多情冶叶倡条。浴兰女、隔花偷盼，修禊客、临水相招。旧约寻欢，新声换谱，三生梦里可怜宵。从留得、楝花寒在，啼已无聊。江南恨、越王台下，几度回潮。
刘处玄	蓦山溪		红莲池畔，不让游山景。闹里却无心，身似藕出泥花静。壶天妙趣，别有四时春，真应物，宝光明，今古谁人省。真行道德，显化邪归正。口应更声随，只是要、寸灵无病。贪争意尽，道眼自然开，来世外，混京华，积行常平等。
许有壬	木兰花慢	次韵马廷彦山居	羡山人结屋，腰碧涧，面丹崖。问桂有余香，槐多拥翠，谁种谁栽。几年力田勤学，是庆源先世有人开。乐地夏弦春诵，浮云暮省朝台。半生奔走负山斋。何地不尘埃。叹老病才归，乡邻幸恕，不忍挤排。白眉故人多事，似东门偏更道贤哉。但有黄鸡白酒，老夫不倦频来。
丘处机	留客住	修道	四元遇。过华山、共临秦地，咏歌谈笑，暗阐重阳佳趣。无为自令人化，有幸天使，官磨相间阻。东连海上，奋三公高义，大开门户。教行普。叹我离群，忘形慵举。内省无惧，外患何忧何惧。三光盛衰，交变万化，恩害相生天地数。留身且住。待青霄得志，坦然行步。
王哲	踏莎行	干友打斧	片釜如求，那由选拣。良工欲造无钱换。今朝专礼我华宗，慈悲为首诸公办。若得坚钢，劈开道眼。灵台耀持金简。腰间柯烂决忘归，白云。
朱＊颜	菩萨蛮	乌洋观鱼	鲲鹏已向天池徙。凡曹争尺水。莫信鼓风雷。俱堪作绘材。轻风送捷。触网黄金裂。谁谓我非鱼。我知鱼不如。
王寂	酒泉子		禊饮连宵。帘卷晓风香鸭喷，儿孙罗拜捧金荷。沸笙歌。赤霜袍软髻嵯峨。名在仙班应不老，人间岁月尽飞梭。柰君和。
侯善渊	南柯子		厌静曾居市，嫌喧却住山。通真何处不清闲。内外逍遥，不备利名攀。蜕质空中显，忘形物外观。二神凝素出阳关。鹤性佻佻，一去古长安。
刘秉忠	点绛唇		天上春来，满前芳草迷归路。楚山湘浦。朝暮谁云雨。凤吹初听，认是吹箫侣。刘郎去。碧桃千树。世外无寻处。
尹志平	贺圣朝		夜深人静，披衣闲坐，琴听无弦。罢高谈、逸论默通玄。任龟息绵绵。阴阳升降，冲和四大，骨壮神全。抱元初一点行功圆。看歌舞胎仙。
王哲	永遇乐		子来观，人观趣，笔词做。友琅琅，朋密密，每遥瞻觑。空耸现，琼楼景，兆妙玄同所。门开、风月清明，四序长春堪度。宜纵酒，时卯上，醉还醒复悟。逸怀摅，消情减，喜讴吟处。诚致祷，延彭祖，助本元坚固。今有、真乐神仙，到斯永遇。
王哲	黄莺儿		心中真性修行主，锻练金丹津液。交流浇淋，无根有苗琼树。常灌溉润瑶枝，密叶黄莺语。莹灵声韵明眸，正觑婴儿，兑方骑虎。堪诉。姹女跨青龙，四个同归去。本元初得，静里还辉。回光使胎仙舞。应出上现昆仑，得复蓬莱处。我不妄想云霞，鸾鹤天然与。
刘敏中	满江红	仲庸集贤以冬日桃花并乐章赠渔庄公	探梅时候，怯朝寒、倦说梅溪清浅。谁玄都春一握，烘暖小齐冰砚。何意芳妍，如今又与，前度刘郎面。武陵回首，断肠流水花片。信道造化能移，何须更问，世事云千变。犹胜当时深院里，满树芳菲细剪。宝鸭熏香，铜瓶浴水，休把重帘卷。风流故在，乞浆怕有人见。
王哲	卜算子		此个真真也。莹彻灵灵也。出入虚无缥缈间，骑风马。信任飘飘也。占得惺惺也。光辉明明也。来往晴空碧落中，乘云马。自在逍遥也。
梵琦	渔家傲		听说娑婆无量苦。人皆染色贪尊俎。玉镂笙箫金贴鼓。长鼓舞。梨园弟子邯郸女。冬衣紫貂春白。凉亭暖阁消寒暑。一旦神魂归地府。应难取。空教泪点多如雨。
沈禧	鹧鸪天	锦峰晴雪	蜀锦峰头雪半融。倚空一朵玉芙蓉。面朝阳处光消释。背向阴边尚积重。天气朗，日光瞳。看来浑似画图中。灞桥何处骑驴叟，西水谁招载鹤。
侯善渊	酹江月		贪财竞色，利名牵、萦系何时休歇。镇日忙忙如梦想，颠倒心猿马劣。昧地谩天，多能已会，以巧翻为拙。万般虚假，积成宿世冤业。劝君省悟回头，攀缘弃舍，做个逍遥客。访道求真寻妙指，早愿超离生灭。不悟玄机，剔开毛塞，付耳亲传说。壶天景色，现前秋夜明月。
刘处玄	感皇恩		道释与儒门，真通法海。易妙阴阳外，自然解。金刚至理，顿觉无争泯爱。五千玄言奥，夷明大。微光运转，结成雯盖。霞辉常照体，何挂碍。松枯石料，亘貌古今真在。他年功行满，升仙界。
邵亨贞	浣溪沙		金碧围屏小博山。锦笼鹦鹉旧雕阑。黄金杨柳弄轻寒。翠帐半垂鸳结带，朱门双掩连环。东风犹锁黛眉弯。
姚燧	清平乐	大德改元之明年辰在戊戌春三月?	吾肖齐，或云逃生朝矣，即席赋清平乐以寿之南阳昔岁。此日悬弧记。不料长沙今款避。红袖青轩负醉。横阙直西东。飘残万紫千红。不是茶喷雪，争些闲春风。
宋＊	贺新郎	徐复初池亭听雨轩，至治辛酉时，邓	银竹能宫羽。向荷盘、跳珠膊，花奴羯鼓。浏浏泠泠春泉，滴尽槽头香醑。爱徽处、遗音太古。暗度松筠时淅沥，恍吴娃、昵枕传私语。君试听，有佳趣。主人未解离愁苦。对凉秋、芭蕉巨叶，梧桐高树。梦断罗裙天如漆，一寸乡心凄楚。点点是、寂寥情绪。明日孤舟成独往，更难堪、长夜潇湘浦。凭曲槛，且容与。
刘敏中	玉楼春	寿何平章	泰山高压群山小。齐鲁百城青未了。岂知山更有聪山，暂出雨云周八表。说山才说聪山好。便觉泰山功烈少。聪山天要慰苍生，山不可移人不。
张可久	人月圆	雪中游虎丘 北曲聊乐府前集今	梅花浑似真真面，留我倚阑干。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。
马钰	满庭芳	赠权知微	因何绝利，为甚忘名。曾观五岳真形。玉性如珠似印，灿烂光明。从斯假躯识破，便灰心、更不劳生。寻出路，恐灵光一点，落在迷坑。割断攀援爱念，搜玄妙，无中捉个为凭。静静清清湛湛，杳默昏冥。功成七还九转，挂仙裳、鹤羽轻轻。朝元去，指瑶台阆苑云行。
刘因	念奴娇	忆仲良	中原形势，壮东南、梦里谯城秋色。万水千山收拾就，一片空梁落月。烟雨松楸，风尘泪眼，滴尽青青血。平生不信，人间更有离别。旧约把臂燕南，乘槎天上，曾对河山说。前日后期今日近，怅望转添愁绝。双阙红云，三江白浪，应负肝肠铁。旧游新恨，一时都付长铗。
叶衡	清平乐	题碧梧苍石图 珊瑚网名书题跋卷八	翠屏香断。梦绕潇湘岸。旧曲不禁愁汗漫。分付秦筝斜雁。吴笺赋恨难成。丹青恼杀苏卿。一片碧梧苍石，谁教写出秋声。
张翥	江神子	吴门席上，罗生求赋	阖闾城外绿杨枝。一丝丝。比吟髭。比似吟髭，不似少年时。积欲同携尊酒去，青翰舫，缕金卮。故人相见减风姿。淡胭脂。比红儿。比似红儿，扶醉索新诗。明日片帆江水远，人去也，又相思。
萨都剌	酹江月	过淮阴	短衣瘦马，望楚天空阔，碧云林杪。野水孤城斜日里，犹忆那回曾到。古木鸦啼，纸灰风起，飞入淮阴庙。椎牛酾酒，英雄千古谁吊。何处漂母荒坟，清明落日，肠断王孙草。鸟尽弓藏成底事，百事不如归好。半夜钟声，五更鸡唱，南北行人老。道傍杨柳，青青春又来了。
王吉昌	江梅引		万斜不作一灵孤。妙容模。契虚无。觉海纵横，独耀越骊珠。云静水寒无点翳，清净体，穿山透壁殊。无人野上傲双凫。奋天衢。玩仙都。一点圆明，变化不能拘。腹实冲和怀美玉，密藏匮，更不求善价估。
王吉昌	江梅引	神邪归正	灵襟澡雪蔑尘污。幻形刳。外容愚。恬淡场中，驰骤道情娱。一气制神神酩酊，乘醉舞，金童玉女扶。玄机真造志勤劬。蜕凡躯。入虚无。恢廓圆明，性月一轮孤。冷浸禅天风雾静，冰肌彩，傲澄澄晃玉壶。
王恽	太常引	奉寄（朱校云奉寄二字疑衍）参政李	王相，人来徵诗于予，因作此奉寄，时屯田泾阳规书财赋北平移镇入咸秦。说睿眷，更情亲。下手见经纶。道好个、中原老臣。万屯晓日，一鞭农事，泾水画中春。陆海尽藏珍。似只欠、封侯富民。
张野	阮郎归	题秋山草堂图 古山乐府卷下  以上强	青山重叠水萦纡。扁舟隔岸呼。依稀绿野辋川图。又疑陶令居。红树晚，白云孤。乾坤别一壶。草堂潇洒竹窗虚。个中容我无。
长筌子	二郎神		平生兴，有万顷云山野景。竹疃梅村蓬户悄，这幽闲、世间难胜。一曲无弦喧宇宙，对沉水、石炉绝听。向林下栖迟，养就懒散，烟霞情性。复命。披短褐玄通古圣。看鹭立鸥飞沙觜岸，笑醯鸡瓮中流梗。一枕华胥春梦觉，岂羡封侯列鼎。早回首归来，月照松溪，云岩苔径。
尹志平	巫山一段云	自咏	湿热燕南地，清凉山后天。阴阳难晓倒颠颠。宿业自牵缠。二载登程酷暑。终日无言无语。闲中功行未能圆。使我忘心坚。
王哲	西江月		悟彻儿孙伟貌，夺衣白夺餐肴。笑欣悲怨类咆哮。正是豺狼虎豹。不与同居打闹，回头便载青包。恁随云步访三茅。同话清虚道教。
王哲	踏莎行	重阳全真集卷之七	睡里搜寻，眠中做作。目认正恒欢乐。想成三宝自神灵，结成九转真丹药。攒聚祥云，往来碧落。后随前引唯鸾鹤。白光万道绕园生，红光。
马钰	采桑子		行尸走骨贪名利，分定刚图。不念身躯。皮与骷髅作殡居。劝人割断攀援索，跳出红炉。整顿元初，有个山侗著力扶。
赵孟＊	点绛唇		昏晓相催，百年窗暗窗明里。人生能几。赢得貂裘敝。富贵浮云，休恋青绫被。归欤未。放怀烟水。不受风尘眯。
凌云翰	浪淘沙	元夕遇雨次俞紫芝韵	雨打上元灯。无处邀朋。何如窗下且瞢腾。漫忆牙旗穿夜市，铁马春冰。歌舞有人曾。倦与争能。越罗裁服换吴绫。尽道先生归隐也，乌帽乌。
王恽	感皇恩	寿左司吴君章母夫人	晓色静帘栊，婺光千丈。香满含真泛春酿。洛花呈瑞，照眼一枝先放。要将金屑粉、妆仙仗。月榭焚香，松阴扶杖。好个人间寿星样。斓斑舞袖，辉映凤池春浪。年年称庆日、长无恙。
丘处机	望海潮	脱俗	坚牢基址，清闲门户，生涯不比尘缘。幽旷大山，通明上士，逶迤仿效神仙。勤动向岩前。缓植桂栽松，药圃芝田。万仞高峰下，伴龟鹤，度流年。吾常志僻心颠。爱箪瓢淡溥，词翰嘲掀。幽洞小溪，开怀取兴，时成短句长篇。驰马胜花笺。任奋笔狂吟，走雾飞烟。放荡如如性。混终日，恣乾乾。
王恽	满江红	至元十七年十一月十四日，夜梦丞相	其旁。炎急报至云，有敌犯府城西面，公佩，集将领将出，予握玉鱼一双，跽请从行。公曰不迟不迟，因朗育一乐府，意欣暇曰，此徒单侍讲词也。既觉，但记其日月风云潇丽六字，五夜枕上，因足成之，觉思来甚雷动云横，惊飙鹜、北城西下。人共骇、赤丸夜语，电光飞射。将领未承诸葛令，橐已在汾阳胯。笑书生、思握玉鳞符，从公驾。铃索静，云麾亚。追往事，何多暇。道一篇乐府，翰林情话。日月低回黄阁梦，风云惨淡凌烟画。尽花边、高卧麒麟，终潇洒。
尹志平	减字木兰花	秋阳观作劝世	堆金积玉。日日悭贪心未足。足上何求。直待荒郊卧土丘。回头有路。争奈愚人迷不悟。若悟回头。免了前程无限愁。
姬翼	鹊桥仙		疑根未断。游魂不返。多少闲情惹绊。野云溪水自由身，与利锁、名缰许拣。尘缘一判。凡情尽遣。却悔收心已晚。五云深处醉蟠桃，管不羡。
刘秉忠	玉楼春		闲云不肯狂驰骋。向晚自来栖峰顶。野人无事也关门，一炷古香焚小鼎。惊鸟有恨无人省。飞去飞来明月影。夜阑万籁寂中闻，破牖透风微觉。
刘秉忠	点绛唇		恰破黄昏，一湾新月稍稍共。玉溪流汞。时有香浮动。别后清风，馥郁添多种。如相送。未忘珍重。已入幽人梦。
马钰	贺圣朝		衣装纸袄并麻布。固亘初元素。风前月下抚心琴，并无些尘虑。云朋霞友常相聚。看飞乌走兔。玉中养就紫金丹，这些儿谁悟。
长筌子	瑞鹤仙	月照洞庭	素秋天似水，更夜色呈鲜，物华殊丽。山堂兴无际。见团圆月照，洞庭深邃。清风匝地，但处处、昭彰德被。遍恒沙朗射晴空，千古秀凝青桂。高贵。随形应现，鉴物无私，碧霄呈瑞。孤然爽异。辉法界，显灵慧。放清光万道，入户穿窗，皎皎昏蒙普济。愿凡夫，早悟圆明，尽知此理。
许有壬	摸鱼子		买陂塘旋载杨柳，散人不理他务。柳栽近水先应绿，底用等闲霖雨。遵北渚。看双桧盘空，倒影摇烟屿。千言万语。只今日投簪，经年闭户，便自得天趣。真男子，报国谁如张许。论交仍负嵇吕。我今但要闲陶写，幸免镂章雕句。村瓮醑。此真是，交梨火枣传家谱。庭空树古。有野鹤时来，衡门不锁，清彻地仙圃。
马钰	南柯子		无使名过实，常教实若虚。藏机隐密恰如愚。闲问心王，何处用功夫。性做长生宝，身为大药炉。炼丹须要饮醍醐。醉卧琼楼。调弄夜明珠。
张野	水龙吟	酹辛稼轩墓，在分水领下	岭头一片青山，可能埋得凌云气。遐方异域，当年滴尽，英雄清泪。星斗撑肠，云烟盈纸，纵横游戏。漫人间留得，阳春白雪，千载下，无人继。不见戟门华第。见萧萧竹枯松悴。问谁料理，带湖烟景，瓢泉风味。万里中原，不堪回首，人生如寄。且临风高唱，逍遥旧曲，为先生酹。
梵琦	渔家傲		听说娑婆无量苦。千思万算劳肠肚。地水火风争胜负。何牢固。到头尽化微尘去。一颗心珠离染污。声前色后常披露。打破髑髅无觅处。除非悟。如来金口亲分付。
周权	水调歌头		亭小可容膝，真似寄鹩枝。客来休讶迫窄，老子只随宜。凫鹤短长莫问，鹏逍遥自适，何暇论成亏。万事一尊酒，齐物物难齐。种株梅，移个竹，凿些池。添他无限风月，尽可着吾诗。世上黄鸡白日，门外红尘野马，役役付儿痴。起舞一挥手，天外片云飞。
姚燧	菩萨蛮	中秋雨	素娥会把诗人调。衰颜不值圆蟾照。特地变云阴。江城三日霖。今宵佳节过。天上冰轮破。才却放余辉。要看清兴远。
李俊明	酹江月	王怀州寿日丁酉年	堂堂玉立，看坐间挥尘，风生谈席。相对竹林三四友，气压阑亭豪逸。招隐诗中，登楼赋内，此恨无人识。缺壶歌後，佩刀还向谁得。何用三窟谋身，醉乡一笑，与元规尘隔。好在辋川堪画处，写山高人椽笔。云外舄凫，月边笙鹤，邂逅骑鲸白。蟠桃会上，不为王母生客。
王吉昌	蓦山溪		元来一点，本也无生灭。逐景落阴阳，匠成形、头面转别。五浊恶代，八苦镇交煎，生还死，死还生，生死何时彻。教君省悟，志夺玄黄诀。七耀贯三奇，斡珠玑、推移气泄。九还七返，药配按时烹，黄金窟，绽琼英，五气飞红雪。
邵亨贞	点绛唇	追和赵文敏公旧作十首客有持文敏公	作长短句题于后。公以承平王孙而婴世变，离黍之悲，有不能忘情者，故深得骚人意度。予生十有四年而公毙，每见先辈谈公典型问学，如天上人，未尝不神驰梦想。昔东坡先生自谓不识范文正公为平生遗恨，其意盖可想见。此卷辞翰，不忝古人，蔼然贞元朝士。大意以谓拟古之作，魏晋以下，由来久矣，僭以己意，追次元韵，其于先哲风流文采，或可备高唐想像之万一云扰扰行藏，百年世事悲歌里。欢娱有几。不倦青敝。昨夜东风，暖透鸳鸯被。春归未。故园山水。青眼何曾昧。
袁介	如梦令	辍耕逊字敏甫	今夜盛排筵宴。准拟寻芳一遍。春去已多时，问甚红深红浅。不见。不见。还你一方白绢。
张可久	人月圆	 吴门怀古	山藏白虎云藏寺，池上老梅枝，洞庭归兴，香柑红树，鲈银丝，白家池馆，吴宫花草，可似当时，最怜人处，啼鸟夜月，犹怨西施。
王哲	小重山	述梦	梦见街前一只牛。偏能行得稳，性温柔。绳来牵拽便回头。高峰上，卧月最风流。随我任遨游。调和真逸乐，没忧愁。浑身白彻正堪留。超灵岸，相从入瀛洲。
元好问	点绛唇	寄李辅之	生死论交，有情何似无情好。满前花草。更觉今年老。塞上春迟，湖上春风早。东州道。几时飞到。烂醉红云岛。
梵琦	渔家傲		听说娑婆无量苦。为君一一分明举。风俗淫邪人跋扈。多囹圄。命终未免沉冥府。检点恶名看罪簿。因兹惹起阎罗怒。炉炭镬汤烧又煮。争容汝。自家作业非人与。
张可久	绿头鸭	和马九皋使君湖上即事	别来时。绿笺犹寄相思。自当年、黄州人去，不烦朱粉重施。翠屏寒、秋凝古色，朱奁空、影淡芳姿。蝶抱愁香，莺吟怨曲，残红一片洗胭脂。更谁汲、香泉菊井。寂寞水仙祠。西泠、苔衣生满，懒曳筇枝。尚依依、月移疏影，黄昏翠羽差。问丹砂、石涵坠井，寻古寺、金匾题诗。岁晚江空，童饥鹤瘦，匆匆舍此欲何之。且重和，四时渔唱，象管写乌丝。仙翁笑、梅花折得，上闹竿儿。
尹志平	青玉案		群魔散尽真何乱。万事无萦绊。一点光同青玉案。纤尘不挂，永无障碍，得见虚空面。劝君早把尘情拚。下手速修转头晚。前有风波深不浅。神舟稳驾，云朋相伴，笑指芦花岸。
王哲	蓦山溪		观公形貌，俊爽偏清秀。慷慨又雄豪，你肯把、清闲拯救。只知名利，前路做荣华，论文章，说佳吉，衣紫金章绶。肯来随我，闻早植休咎。切虑逐波流，但肯还、迷情恋酒。稍知玄妙，略得悟逍遥，明月里，弄清风，蓬岛同携手。
丘处机	沁园春	赞佛	净梵王宫，太子殷勤，雪山六期。把世情我态，丝毫断念，云根水谷，麻麦充饥。芥纳须弥，毛吞大海，自古男儿了悟时。超生灭，任循环宇宙，不管东西。圆成无得无知。信法界、空空寂灭机。又勿劳习定，安禅作用，偷闲终日，打坐行治。大理无时，真功非相，动静昏昏合圣规。无高下，但能通般若，总证牟尼。
洪希文	齐天乐	寿方君会	山阴文会才三日，怀阵迹都如扫。郁郁葱葱，融融溢溢，和气偏薰瑶草。春光未老。便撒放莺花，收回梨枣。醉咽霞浆，寿星侧畔神仙岛。墙屏翩翩学子。总芝兰玉树，映入娟好。德耀新归，子平毕娶，来岁掌珠可抱。名缰利锁。任禄食千钟，位登八座。贵不如闲，与儿郎自效。
钱霖	春草碧		客窗闲理清商谱。弹到断肠声，伤今古。自怜素发无多，犹记纹疏夜深语。空剩旧时踪。迷南浦。梨花燕子清明，谁家院宇。没个好情怀，杯慵举。天涯行李萧萧，还是新愁老羁旅。那更落花深，红如雨。
高道宽	苏幕遮		采壶中，凝日月。片饷工夫，锻炼无休歇。满岸芦花白如雪。丹蕊飞来，教我如何说。道无明，真一诀。得也第庐，自在闲守拙。直待鹤来方外接。白日飞升，有分朝金阙。
元好问	好事近		梅润乍晴天，帘卷画堂风月。珠翠共迷香雾，是长年时节。瑶池昼夜群仙。鸾笙未吹彻。王母醉中微笑，看蟠桃初结。
王哲	玉堂春		有个风王风，时时频睡卧。无梦无眠，无灾无祸。白虎青龙，自然交媾过。水火相逢上下和。这个因缘，元来真打坐。试问诸公，应还会么。似我修持，交君得功课。不在劳形苦已多。
长筌子	雨中花		急急蛩音，似箭暗催，人物烟草茫茫。塞鸿悲秋晚，败叶飘黄。万里关山牢落，一天风雨凄凉。这萧闲活计，向谁分诉，表我衷肠。霜零露冷，菊瘦梧凋，又近重阳。信道壶中光景，云水家乡。金殿玉楼庭院，锦溪花坞池塘。世间虚幻，薄名浮利，都寄黄粱。
元好问	浣溪沙	怀李彦深。 此下原有后庭花破子二首	李，济南人。绣江在长白山下绿绮尘埃试拂弦。今人谁与子争先。相逢尊酒合留连。金马玉堂梁苑客，岸花汀草绣江船。旧游回首又三年。
许有壬	水龙吟	次前韵二首	此身就健宜闲，莫教七十才休致。招谗贾怨，声名赫，文章雄丽。三纪红尘，一簪华发，消磨豪气。有清泉白石，实闻吾语，吾衰矣、毋多事。世故真如嚼蜡，数年来、已知无味。寻常有句，人为宰相，闲方是贵。洹水秋清，无边风月，无穷天地。看奋髯箕踞，苍苔浊酒，为青山醉。
许有壬	太常引		云舒霞卷妆浓。倒影水天红。池转小台东。又一种、娟娟玉容。仙肌绰约，奇芳清远，浮动不晶宫。一笑对衰翁。好同赴、庐山社中。
刘敏中	南乡子	老病自戏 文津阁本中庵集六	老境日蹉跎。无计逃他百病魔。强打支撑相伴住，难呵。也是先生没奈何。耳重眼花多。行则欹危语则讹。暗地自怜还自笑，休麽。智者能调。
张之翰	江城子		道途急急莫留骖。敝尘衫。困如酣。二载徐州，刚唤作髯参。长记秋风吹别酒，君向北，我来南。来时霜未落寒潭。正山岚。便平探。尝遍闽中新荔不论柑。留著归囊三百首，都直待，见君谈。
赵可	浣溪沙		抬转炉熏自换香。锦衾收拾却遮藏。二年尘暗小鸳鸯。落木萧萧风似雨，疏棂皎皎月如霜。此时此夜最凄凉。
李道纯	百字令	赠胡秀才	瓦初一点，莹如如、无相无形无质。不荡不摇常正定，直是断踪绝迹。变化无方，显微无间，妙理应难测。为伊言破，屏除缘虑尘识。放教方寸虚澄，里头宁贴，方见真端的。三五混融心月皎，照破本元来历。烁烁圆明，如如不动，运化无休息。静中拈出，蟾光烁破无极。
元好问	蝶恋花	戊辰岁长安作	一片花飞春意减。雨雨风风，常恨寻芳晚。若个花枝偏入眼。尊前细问春风拣。醉里看花云锦烂。只记莺声，不记红牙板。留著佳人鹦鹉盏。
侯善渊	酹江月		长江素静，夜潇潇、天如玉案冰洁。秀色氤氲寥象廓，极目瑕琳光摄。独坐颐神，帘帏光透，显出玲珑雪。凝然澄湛，太虚一点通彻。神飞两翼翱翔，蟾宫殿里，夜宿琼枝歇。得遇真筌无损益，永受真人提挈。功行双全，金童玉诏，受命寥阳阙。玉霄宫里，永排仙位罗列。
刘敏中	感皇恩	张子京以春台子瞻椅见许，以词催之	公子说春台，其光如水。相对偏宜子瞻椅。老父危坐，不觉耳闻心喜。慨然都见许，情何已。禅榻鬓丝，绳床乌几。前辈风流要吾比。绣江风月，鸥鹭已应知矣。几时分付到，中庵里。
程文海	临江仙	寿尹留守	六月泺阳天似水，月弓初上新弦。一篇来寿我同年。帝京贤牧守，人世妙神仙。年甲偶同人却别，我今早已华颠。羡君福禄正如川。印章金磊磊，阶树玉娟娟。
王哲	瑞鹧鸪		争似休休事事忘。虚无境内觅清凉。若是会探潭底月，便教认得雪中霜。共我为邻住洞房。凭作伴心香。不日修成功与行，骑鸾跨凤入仙乡。
韩奕	点绛唇	初冬	午梦初回，半窗影转斜阳树。起看梅蕊。向暖曾开未。一霎清寒，卷地西风起。无人至。把门儿闭。自了闲文字。
张野	满庭芳	夏日饮王氏园亭	珠箔含风，琐窗凝雾，柳溪别是仙乡。一枝绝艳，袅袅动波光。消尽人间烦暑，冰纨腻、玉骨初凉。肠应断，清商一曲，余韵惹蕖香。幽情还解否，冰莲数合，碧藕丝长。要满斟芳醑，亲举荷觞。耳畔向人微道，便为侬、一醉何妨。归来晚，新愁几许，山雨夜浪浪。
李道纯	水调歌头	赠秋蟾周先生	铅汞了无质，炉鼎假安名。殆因动静迷人，不觉堕声闻。这个先天妙理，日用着衣吃饭，相对甚分明。接物应机处，不动感而灵。不是心，不是佛，匪为金。明加眼力，莫教错认定盘星。片片迷云涣散，湛湛禅天独露，个是本来真。风定浪头息，月满水光清。
魏初	满江红	寄何继先御史	落日何山，人好在、凤凰城阙。还记否、长安城下，一杯离别。芳草连空春欲暮，落红千片飘香雪。忆使君、昨日出潼关，今三月。吾有意，从君说。君为我，能周折。想台中评议，正劳提挈。走马秦川尘土里，离愁一似年时节。问白头老母倚门心，何时歇。
赵孟＊	月中仙	应制	春满皇州。见祥烟拥日，初照龙楼。宫花苑柳，映仙仗云移，金鼎香浮。宝光生玉斧，听鸣凤、箫韶乐奏。德与和气游。天生圣人，千载稀有。祥瑞电绕虹流。有云成五色，芝生三秀。四海太平，致民物雍熙，朝野歌讴。千官齐拜舞，玉杯进、长生春酒。愿皇庆万年，天子与天齐寿。
姚燧	洞仙歌	对梅	疏枝冷蕊，腊前时初破。年后才多玉妃堕。问梅轩白发，寂对空株，期三百六十，谁同幽坐。孔方兄善幻，半幅溪藤，貌出缁尘素衣。当盛暑展图看，据失炎蒸，甚欲摘倾筐三个。又却被、旁人劝休休，怕他日盐羹，凤毛无和。
赵由俊	清平乐	题碧梧苍石图 珊瑚网名书题跋卷八	楚云迷断。桃叶江南岸。春去秋来情汗漫。愁绝一行新雁。锦书欲寄双成。殷勤为谢芳卿。明月碧梧凉夜，有谁知度箫声。
刘秉忠	清平乐		月明风劲。花弄窗间影。一夜玉壶秋水冷。梧叶乍凋金井。世间日月如梭。人生会少离多。篱畔黄花开尽，相逢不醉如何。
杨弘道	满江红	有感	尚寐无聪，幽梦断、蘧然难续。隐隐听、鼓声如呼，角声如哭。短茅堂窗已白，灰残炉火樽无绿。称有无，随分具晨餐，唯粥。有义命，何思虑。在坎，弥谦牧。但客来尝愧，小坊深曲。不及屠沽余酒肉，不及驵侩多童仆。下苇帘，相对话移时，清欢足。
高道宽	临江仙		宝剑重磨光色显，圆明正照无边。月华皓皓锁蟾天。一轮含弘处，松桧几居仙。满目玉尘风舞动，银峰铺翠云轩。鹤来先报玉皇宣。跨鸾归去也，拂袖朝天。
王＊	水调歌头	授回阳子口诀	性本无修证，命乃有施为。了明此理，道凭玄牝作根基。要得谷神不死，好住西南村里，更莫起狐疑。动静分双用，下手要知时。真空，调真息，运真机。铅生汞产，封闭丹炉炼紫芝。拨转银河斗柄，抽出坎中一画，直去补南离。行满功成日，飞步上天墀。
刘处玄	定风波		癸户云封运卦爻卦。剔开灵穷虎龙交。卯上行来真见酉，昆高。金翁轮线钓琼鳌。道德清通明法海，万光澄现九天高。造化自然神运转，难包。古今达者列仙曹。
长筌子	绿头鸭		雨初晴，江山景色新鲜。乍艳阳，春光美丽，见效原、芳草芊芊。睹梨花、轻笼淡月，闻松声、冷和清泉。风细池塘，帘垂院落，晓莺啼唤柳含烟。更叠翠山屏如悄，时物笔难传。谁能悟，韶华不久，人世非坚。走红尘、何曾返照，损气神、虚度流年。竞锥刀、如蝇见血，恋妻男、似蚁争膻。火宅忧煎，情波出没，四生六道不知还。任千劫轮回贩骨，迷了本灵源。聪明客，诸缘放下，闲里修仙。
王恽	临江仙	八月一日，同高仁甫李靖伯史涧之饯	，后三日舟载西还，夕次淇门东刘家渡而没，得年五十有五。韩予出就外昨日举杯亲饯别，六人吟啸呵呵。今朝丹城阿。一棺零落恨，都付逝川波。万事转头真是梦，两轮来往如梭。人生百岁合如何。放开眉上锁，得酒且高歌。
洪希文	柳梢青	春恨	问讯梨花，不知还解否，几番风。雨打黄昏，泥香白雪，愁与谁同。可堪凤懒莺慵。飞不到、萧娘镜中。望断碧山，恨迷芳草，春太匆匆。
刘敏中	浣溪沙	元夕前一日，大雪始霁，子京敬甫两	酒，索茶，遂开玉川月团，取太初顶雪，和以山西羊酥，以石活火烹之。而瓶中蜡梅方烂漫，於是相与嗅梅啜茶，雅咏小酌而罢。作此词以志清流浅见沙。沙边翠竹野人家。野人延客不堪夸。旋扫太初岩顶雪，细烹阳羡贡余茶。古铜瓶子蜡梅花。
马钰	满庭芳	赠姚玄玉	道家活计，坦荡蓑衣。住行坐卧相宜。悟彻清贫快乐，绝尽狐疑。生涯逍遥自在，水云游、海角天涯。无系绊，纵闲闲来往，有甚归依。把握玄中妙趣，除心病，修炼有似良医。谁信男儿有孕，不可思议。气结神凝命住，产胎仙、超越九嶷。恁时节，显朝元，归去容仪。
王哲	减字木兰花		青山绿水。自与今朝长是醉。绿水青山。得道之人本要闲。清风明月。占得逍遥无可说。明月清风。共是三人我便同。
滕宾	点绛唇	墨本水仙 读画斋丛书本元草堂诗	缟袂啼香，为谁一滴春心碎。淡黄深翠。不似当时态。东洛缁尘，依旧交情耐。空憔悴。玉人何在。细雨疏烟外。
王寂	菩萨蛮	春闺	回文锦字殷勤织。归鸿点破晴空碧。上尽最高楼。阑干曲曲愁。黄昏犹伫立。何处砧声急。强欲醉乌程。醒时月满庭。
王恽	西江月	继张孝纯韵	郢下空歌白雪，琴中谁听高山。人生何用钉疏顽。不过两盂日饭。梦到钓台老树，秋风闲煞渔竿。沙鸥无数点江干。知我忘机去慢。
耶律楚材	鹧鸪天		花界倾颓事已迁，浩歌遥望意茫然。江山王气空千劫，桃李春风又一年。横翠嶂，架寒烟。野花平碧怨啼鹃。不知何限人间梦，并触沈思到酒边?
刘则梅	清平乐	题碧梧苍石图 珊瑚网名书题跋卷八	杨枝歌断。春老莺莺岸。可笑杨花飞漫漫。却作芦花孤雁。国春欲赋难成。向来错怨轻卿。纵使此心如石，不禁梧叶离声。
元好问	鹧鸪天		好梦初惊百感新。谁家歌管隔墙闻。残灯收罢空明月，腊雪消融更暮云。莺有伴，雁离群。西窗寂寞酒微醺。春寒留得梅花在，剩为何郎瘦几。
张可久	人月圆	寄  源芝田禅师 北曲聊乐府前集今	龙湫山上云屯寺，别是一乾坤。桧参百丈，雪深半尺，梅瘦三分。几时亲到，松边弄水，月下敲门。相思无奈，烟萝洞口，立尽黄昏。
尹志平	巫山一段云		北海修真士，西岩放旷人。别师迢递过关津。物外不沾尘。学道须凭决裂。一片真心如铁。九年功满步云霞。三岛是吾家。
王结	蝶恋花	赠李公敏 强村丛书用韩氏玉雨堂藏钞	老鹤轩轩心万里。却被天风，吹入樊笼里。野态昂藏犹可喜。九皋宵泪流清。宿鹭窥鱼痴计耳。整整丰标，谩说佳公子。月白风清天似水。
元好问	诉衷情		升平责望富民侯。愁损抱官囚。自家本元烦恼，闹处要钻头。山崦寺，水心楼。去来休。醉扶归路鼓吹，鸣蛙部曲黄牛。
张可久	秦楼月	即事	山童说。清霜一夜芭蕉折。芭蕉折。梅花开也，满湖风雪。墨痕碎碎题诗叶。玉英棵棵丁香结。丁香结。忍教孤负，小山明月。
李道纯	百字令	赠真蟾子叶大师	玄关欲透，做工夫、妙在一阳来复。天癸才生忙下手，采处切须虔笃。绝虑忘机，清心释累，认取虚无谷。铅银砂汞，一时辰内攒簇。霎时天地相交，甲庚无间，龙虎齐降伏。取坎填离，乾体就、阳火阴符行足。至宝精坚，真蟾形兆，宜把灵泉沃。德圆功备，大师名注仙。
元好问	蝶恋花		玉宇生凉秋恰半。月到今宵，分外清光满。兔魄呈祥冰彩烂。广寒宫里逢华旦。聪慧风流天与擅。玉骨冰姿，本是飞琼伴。且领绿衣诗酒劝。
侯善渊	西江月		尽被家缘担阁，都因业障兰遮。离微孰举正兼邪。背了灵尝道话。云绽家家儿月。时来处处开花。睛童深入翠烟霞。引至长春不夜。
牧常晁	临江仙		打破这阳炉阴鼎，跃番黑汞红铅。龟蛇龙虎总虚言。六根并四大，阴物一齐捐。有个天然真一种，非心非肾非玄。不容口意识情传。修丹如此到，可谓大罗仙。
王恽	鹊桥仙	和刘梦吉韵	高人非古。冲襟粹宇。要览德辉飞举。伊周元不是庸人，吾志在、箕山巢许。兰纫有赋。菊香酿黍。梦断糟床秋雨。渊明卧老北窗风，犹胜似。
王哲	惜黄花		这重阳子，今来生此。是非去，烦恼退，逍遥白遂。摆脱一炉香，何有短叩齿。又不用、那道家活计。暗笑俏措的，暗笑令俐。暗笑他，将相并工商农士。唯我静中清，唯我闲中肆。要到处、跨云便至。
侯善渊	声声慢		韶光迅速，似蚁循环。往复不断相连。过了一岁，不觉又早一年。忽然无常限到，向前程、着是推延。修行事，道他人有分，自己无缘。若也回头省悟，弃功名富贵，物外然。保养元精，玉炉片雪烹煎。恍惚乾坤莹彻，灿玲珑、日耀辉鲜。三光秀，混一灵真性，送上瑶天。
刘敏中	清平乐	古齐约余游山，而因循不果，用韵戏	山中之兴以动之山灵久望。要看游山状。酒?诗囊空放荡。不肯凌风直上。快教去结山庵。安排暮历朝探。整顷衰年杖屦，并君飞出危岚。
张野	南乡子	赠歌者怡云，和卢处道韵	霭霭度春空。长妒花阴月影中。曾为清歌还少驻，匆匆。变作春前喜气浓。一笑为谁容。只许幽人出处同。却恐等闲为雨后，东风。吹过巫山。
姬翼	西江月		自性天中日月，元真海里舟航。千门万户为敷扬。引入亡羊路上。续焰传薪莫会，金壶碧酒先尝。博山一炷劫前香。鼻观难通妙况。
凌云翰	苏武慢		君实园中，尧夫窝内，独乐正同安乐。维水泱泱，予怀渺渺，西望每思伊洛。草色随车，花香袭屦，风景至今犹昨。被杜鹃、啼破天津，使觉市朝萧索。谁复见、万古龙门，三春桃浪，冲岸紫鳞争跃。月到风来，水流云在，安得二贤同酌。心上经纶，鉴中治乱，叹息九原难作。笑红尘、逐利争名，总是蝇头蜗角。
马钰	苏幕遮	怀宁伯功惠鞋	清叟冠，伯功履。见惠山侗，别有非常意。使我顶天并立地。俯仰观瞻，无怍兼无愧。得斯因，无限喜。出户迎宾，何患殊无礼。更向就中搜奥旨。上下冲和，得赴青霄里。
刘因	西江月	送张大经	留在平生落落，休嗟世事滔滔。青云底柱本来高。立向颓波更好。一片花飞春减，可堪万点红飘。江花江月可怜宵。莫赋招魂便了。
邵亨贞	满江红	丙午重阳前二日雨霁，泗泾倚兰望九	云锁吴山，重阳近、满城风雨。层楼外、摩挲病眼，尚堪延伫。采菊有谁忘世虑，催租底事妨诗句。纵鸟巾、潦倒不禁秋，犹能赋。村隐隐，牛羊路。烟冉冉，蒹葭渡。是几番兴废，几番今古。世乱可堪逢节序，身闲犹有余风度。且凭高、呼酒发狂歌，愁何处。
王恽	点绛唇	春雨后小桃	端正楼空，一枝春色谁偷得。夜来消息。暮雨胭脂湿。倚竹佳人，翠袖娇无力。须相觅。一尊休惜。转首春狼藉。
马钰	满庭芳	赠姚守清李守静	休将清净，却做寻常。可凭秘密仙方。书夜行持，决要万事俱忘。奈何从前熟景，便时时、斗乱心肠。常断制，似两家征战，各举刀枪。剿尽尸虫猿马，处无为无作，无事之乡。常应常清常静，常得嘉祥。更凭真慈相助，行功成、得赴蓬庄。乘云去，访重阳师父，师祖纯阳。
曹伯启	水龙吟	再和修甫学士	高楼壮观东南，迥然突出千秋表。月檐明烂，风棂萧爽，烟波浩渺。菊径新秋柳谷薄暮，桃源清晓。登临感慨，悠然引兴，银盘内，青螺小。自念当时行役，顾菱花、不堪频照。江山如故，中原在眼，几番危眺。浩浩洪流，茫茫尘世，尽堪吟啸。但优游老景，浮沉里?，任邦人笑。
王哲	瑞鹧鸪		三才剖判做辉华。三教分明吐甲芽。三宝炼烧红焰宝，三车搬运紫河车。三峰影里观真宅，三耀光中是本家。三岛十洲堪捣药、三清十极聚青。
宋＊	蝶恋花	青田舟中	无数好山攒碧树。山下邮亭，亭下牵舟路。山色娱人相指顾。时时又被滩声妒。寒日光阴容易度。云去云来，那更商量雨。强把羁愁排遣去。
元好问	满江红	内乡作	老树荒台，秋兴动、悠然独酌。秋也老、江山憔悴，鬓华先觉。人到中年原易感，眼看华屋归零落。算世间、惟有醉乡民，平生乐。凌浩荡，观寥廓。月为烛，云为幄。尽百川都酿，不供杯杓。身外虚名将底用，古来已错今尤错。唤野猿、山鸟一时歌，休休莫。
王丹桂	醉桃源	本名阮郎归  钓乌林答二郎君	今生豪贵宿生缘。分明说与贤。回头早早悟根原。休教俗境牵。搜秘密，访幽玄。炉中炼汞铅。真功真行满三千。飞腾作大仙。
元好问	朝中措	周帅花堂紫牡丹	芳苞初破紫霞杯。香动绿云堆。只道人间花尽，争知天上春回。朝吟暮绕，使君情重，不厌频来。好把韶华留住，莫教百朵齐开。
谭处端	如梦令	寄＊州道友王四郎	传语州道友。休恋随情花柳。最好逐谭风，保护形躯不朽。不朽。不朽。共饮长生仙酒。
张野	满江红	寄磁下诸公	枫落衡漳，犹记得、离觞鲸吸。惊又见、宫槐禁柳，绿阴如织。行止难穷天素定，功名有分谁能必。任近来、参透妙中玄，床头易。梅雨过，芹池碧。松月山，丹房寂。问此时曾念，京尘踪迹。七碗波涛翻白雪，一枰冰雹消长日。尚得星、多处望山，空相忆。
王哲	武陵春	京兆赵公劝酒不饮	处林泉别有酒，卯按篇章。二层楼饮玉浆。里火生光。兀陶陶频醉醒，夜最堪尝。味来回转转昌。出蓬庄。
王吉昌	柳梢青		苦海渺茫流荡。似阔远、北溟洪浪。汩没群生，类鱼游戏，往来趋向。漂沦逐队情畅。几个化鹏形状。一去天池，垂云腾翥，顿超无上。
马钰	西江月		海岛丘刘谭马。因师各弃荣华。逍遥自在乐无涯。休论高高下下。不会琴棋书画。些儿营运无差。眠云卧月饮流霞。醉后惺惺洒洒。
元好问	太常引		东园歌管日相娱。佳酿出兵厨。陶写在桑榆。便鹤到、扬州未如。欹红浓露，绿阴清吹，长下楼居。高枕即吾庐。更何待、将宫报书。
程文海	清平乐	西  使者自远左寄诗词至泺阳猥承见	新来酒户。想胜看花处。带得春行平壤路。同笑同歌同住。滦阳却近山家。芒鞋夜夜丹霞。流水落花归思，苍烟白石生涯。
韩奕	瑞龙吟	钱塘怀古	佳丽地。寂寞涛响空城，草深荒垒。龙飞凤舞山神，宛然不复，当时王气。西湖外，缺岸断桥冷落，几湾烟水。画船总有笙歌，向甚处，有垂杨可系。遍野离离禾黍，月观风亭，杳无遗址。惟有两峰南北，在夕阳里。因思当日，翠辇尝南驻。二百年、生民同乐，楚中歌舞。一自重华去。算几曾经瘦，不似如今最。辽鹤倘重归，到东门市。怎知城郭，也应非。
王哲	蓦山溪		人人不省，日日光阴急。路是轮回，前途事、暗中似漆。观公风貌，俊格最青春，多清净，少贪求，善事休交失。虚情娇态恰似便蜜。晓夜采花忙，合和成、谁人啖汁。若还悟此，目下便回头，蓬莱路，彩云端，
侯善渊	西江月		浩结成宝篆，清风吹散云蒙。一轮明月照虚空。好把精神舞弄。撞透玉京天上，冲开金阙门中。元神独坐广寒宫。率领群仙宗奉。
白朴	贺新郎	题阙	喜气轩眉宇。卢郎、风流年少，玉堂平步。车骑雍容光华远，不似黄梁逆旅。抖擞尽、貂裘尘土。便就莫愁双桨去，待经过、苏小钱塘渡。画图里，看烟雨。一樽邂逅歌金缕。望晴川、峰瀑布，浪花湓浦。老我三年江湖客，几度登临吊古。怅日暮、家山何处。别后江头虹贯日，想君还东观图书府。天咫尺，听新语。
马钰	巫山一段云		赤子餐青母，红蛇啖黑龟。祥光瑞气要成衣。尚自更持危。调引姹婴嬉戏。紧把玉关封闭。一轮性月晃清霄。云步访三茅。
王吉昌	木兰花慢	坤卦老阴之象	剖坤柔立象，太阴体，换三阳。因六变心虚，关开实腹，应候呈祥。冲和易灵变态，运圣功、旋转斡天罡。消息栽培道化，六宫毂辏中央。融融品物含章。归土德，密收藏。性与命咸通，个中将养，气孕玄霜。香浮彩霞?赫，混浩然、纯粹散诸方。造化冥冥极妙，超凡不离玄黄。
赵孟＊	虞美人	浙江舟中作 案此调下原有后庭花肖溪	潮生潮落何时了。断送行人老。消沉万古意无穷。尽在长空、淡淡鸟飞中。海门几点青山小。望极烟波渺。何当驾我以长风。便欲乘桴、浮到。
王丹桂	忆王孙	因王孙二旧友同日不期而会	闲闲闲里忆王孙。今幸相逢语笑频。各各勤修精气神。行功臻。同宴。
白朴	西江月	郭?之得雄渠即贾治中婿	天上灵椿未老，月中丹桂初花。充闾佳庆尽堪夸。圣善元来姓贾。广座平分玉果，绛颅剩拂丹砂。从今人说细侯家。自有青衫竹马。
元好问	江城子		绿阴庭院燕莺啼。乡帘垂。瑞烟霏。一片笙箫，风过彩云低。疑是蕊宫仙子降，翻玉袖，舞瑶姬。冰姿玉骨自新奇。看孙枝。列斑齐。画鼓新歌，喜映两疏眉。袖里桃花雾湿，应不惜，醉金卮。
尹志平	西江月	常足畅怀	尽日观山玩水，终朝常足心休。老来佚乐更何求。保我阳生九九。幸得为人通道，道中别有归投。功成云步看瀛洲。万古名传不朽。
胡祗＊	江城子	夜饮池上	摩诃池上水风情。露零零。月华明。玉簟铢衣，清影照闲情。一曲洞仙歌未阕，霜叶满，凤凰城。醉魂轻举上青冥。仙扃。堕沧溟。散作秋香，无语话三生。安得青莲同把酒，挥醉墨，问枯荣。
安熙	鹊桥仙	强村丛书用善本书室藏钞默庵文集本	徘徊尊俎。徜徉笑语。俯仰乾坤今古。世间豪杰数元龙，想未识、圣门风度。也非学圃。也非怀土。静看落花风雨。安排便买钓鱼蓑，底是。
白朴	水龙吟	九日同诸公会饮钟山望草堂有感	倚天钟阜龙蟠，四时青壁云烟润。陂陀十里，苍鬓夹路，清风缓引。兰若西边，草堂别崦，遗基犹认。自猿惊鹤怨，山人去后，谁更向、此中隐。独爱丹崖碧岭，枕平川、人家相近。登临对酒，茱萸香细，莓苔坐稳。老计菟裘，故应来就，林泉佳遁。怕烟霞笑我，尘容俗状，把山英问。
王＊	西江月	以上见还真集卷下	入室先知下手，安炉要会施工。癸生急采向黄中。逆把天轮旋动。赤子飞神入海，苍龙骑上南宫。片时啸咏下瑶空。十极神仙皈奉。
姚燧	满江红	买田天生门外	买地近隍壑，十顷展平澜。相如漫说云梦，八九可胸蟠。已具扁舟放鹤，又且观鱼知乐，何忍利投竿。却恐避地下，鸥鹭怨盟寒。屋茨茅，蹊种竹，畹滋兰。天生此所宜著，素发疯垂冠。手苦弯弓难合，惟有招麾毛颖，筋力尚桓桓。携我二三子，日往将诗坛。
王哲	点绛唇		可惜娇儿，惺惺伶俐聪明作。灵台廓。圆明光烁。我许蓬莱约。断却麻绳，正好修丹药。如今却。买条铜索。缚住踏云脚。
刘志渊	减字木兰花		忘机索妙。万法皆空心上了。无徼无边。一片清光万里天。明明净体。不放星尘蝇点翳。内外圆融。正住空空法界中。
姬翼	鹊桥仙		灵源春渚。芝兰药圃。发我归心雩舞。玉堂金室隐云霞，才信及、青霄有路。瑶台琼岛，珠林琪树。香霭神风引步。几回海上看蟠桃，千岁里。
刘敏中	卜算子	望湖山	落日望湖山，山在空蒙里。剑佩冠裳整顿严，欲作崔嵬起。我病正无聊，见此奇男子。急往从之呼不应，痴绝还如此。
周权	水调歌头	庆寿	过却元宵了，何处拥笙箫。喧传南州老子，花甲庆生朝。留取碧莲香露，为此玉壶春酒，风味胜葡萄。昨夜少微外，南极一星高。洒清谭，挥雪尘，尽风骚。金钗玉笋，笑供麟脯献蟠桃。得隽侯封千户，快意腰缠十万，此事付鸿毛。且挹阆风客，笙鹤伴游遨。
张可久	凤栖梧	惠山寺	寺下苍山蹲玉几。两两髯龙，涧底云起。矮屋低垣祠短李。旧题名胜今余几。驳石阑干曾遍倚。出没烟芜，见客青鼋喜。隐隐蕉花修竹里。
明本	行香子		顿脱尘羁。深处幽栖。兀腾腾、绝处忘机。绳床石枕，竹榻柴扉。却也无忧，也无喜，也无非。淡饭黄齑。寂寞相宜。类孤云、野鹤无疑。策筇峰顶，岩洞闲嬉。但看青山，看绿水，看云飞。
魏初	木兰花慢	为完颜振之寿	笑功名谩我，都几许、竟匆匆。记玉佩红，长安陌上，人指青。归来买田故园，尽人间社燕与秋鸿。唤奴鱼溪上，看儿种豆村东。算来何物是穷通。只有读书功。爱杖履风流，崖西古石，舍北长松。宦尘千丈如海，更何心、鞍马避奴童。万古醉中天地，井蛙湖海元龙。
姜＊	鹧鸪天	晋祠石刻二阙	满谷萧萧落叶黄。绣衣总马驻平岗。一川野色迷秋色，四面山光接水光。花作阵，酒为浆。晋祠风物正重阳。殷勒留住黄华使，同放乾坤入醉。
谭处端	如梦令		大道无名无说。休恁谩生分别。火灭与烟消，便是良辰佳节。宜拙。宜拙。认取春花秋月。
张野	八声甘州	戊申再到西湖	忆湖光，醉别几经春，千里每神驰。恨无穷烟水，无情岁月，无限相思。万里风沙梦觉，山色碧参差。忙对玻璃镜，照我尘姿。欲写从前离阔，便安排画舸，准备新诗。见六桥遗构，烟雨强撑支。怨东风、红消翠减，比向来、浑是老西施。如何得、刘郎双鬓，长似当时。
刘处玄	蓦山溪		人间万事，识破真归笑。恩爱与尘情，譬无常、般般是了。浮沤幻体，生灭几时休，忘世梦，去贪争，达道真明晓。微光觉照，应变通深妙。命住性通天，有自然、无穷降耀。阳纯阴尽，蜕壳免沉沦，游阆苑，玩瑶池，玉帝金书诏。
王哲	减字木兰花		时当五九。道用谪仙三盏酒。采仗风流。为示农耕击土牛。东君德厚。放尽山梅并岸柳。得得真修。一颗明珠出玉楼。
张翥	清平乐	盛子昭花下欠伸美人图	阶前昼永。绕石芭蕉影。半云鬟慵不整。寂寞朝酲乍醒。湘裙翠被风流。背人无限娇羞。玉腕一双跳脱，欠伸浑是春愁。
洪翼	浣溪沙	花朝 曲阿词综翼有诉衷情清晨廉  卷	鸾股先寻斗草钗。凤头新绣踏青鞋。衣裳宫样不须裁。雕玉镂成鹦鹉架，泥金镌就牡丹牌。明朝相约看花来。
三于真人	满庭芳	呜鹤余音卷三	落魄闲人，逍遥懒汉，逢人不语西东。腾腾兀兀，来往似尘中。乞化前街后巷，安居住、古庙闲宫。傍人问，这般懒汉，却是甚家风。诸公。休分辩，三清上圣，钟吕为宗。拜丘刘谭马，斡运神功。得处玄玄妙用，清虚志、款款朦胧。真空就，长生话，三教习习通。
姬翼	武陵春		幸遇真仙来海上，丹药肯长留。亘古灵方秘藏收。传与列仙俦。试贮金壶成酝酿，一饮醉千秋。海变桑田不举头。冷眼视蜉蝣。
王哲	折丹桂		近来阴府心寒凛。对判官详审。高呼鬼使急拿拿，不凌迟，更待甚。镬汤浴过铁床寝。铜汗频频饮。高声祷告且饶些，后番儿，不敢恁。
王哲	临江仙		每日行持都不是，今朝顿觉舒宽。和交媾聚成团。婴儿投姹女，虎绕与龙蟠。四象同房搓玉线，一穿透过金丹。自然光艳出泥丸。有言言不尽，无说说非难。
王哲	卜算子		修练不须忙，自有人来遇。已与白云结伴俦，常作词和赋。静里转恬然，欢喜回花觑。一个青童立面前，捧出长生簿。
尹志平	一剪梅	述怀赠程老先生	学道无成天不悭。虚名滥占，实得应难。从今志气更重加，东望都休，不下西山。深谢知交忻崞间。四时不阙，助我衣餐。有时庆会上朝元，功行双全。日赴千坛。
元好问	水龙吟	陈希夷睡歌，有契予心，因衍之	百年同是行人，酒乡独有归休地。此心安处，良辰美景，般般称遂。力士铛头，舒州杓畔，不妨游戏。算为狂为隐，非狂非隐，人谁解，先生意。莫笑糊涂老眼，几回看、红轮西坠。一杯到手，人间万事，俱然少味。范蠡张良，尽他惊怪，陈抟贪睡。且陶陶兀兀，今朝醉了，更明朝醉。
李道纯	沁园春		曲径旁蹊，三百六十，门门不同。若泥在一身，终须着物，离于形体，又属顽空。无有兼行，如何下手，两下俱捐理不通。修真士，若不知玄窍，徒尔劳工。些儿妙处难穷。亲见了、方能达本宗。况听之不闻，搏之不得，观之似有，觅又无踪。个个见成，人人不识，我把天机泄与公。玄关窍，与虚无造化，总在当中。
朱唏颜	水龙吟	简周晴川教授会饮和韵，其兄晴山，	一春剩雨悭晴，闷来闲检床头历。农占候应，今朝甲子，初开霁色。草径泥融，柳桥风劲，尚妨吟策。有幽轩水净，官春透，尽可一，觞闲集。重碧满浮云液。奈长歌、此情无极。觥筹交错，篪迭奏，席珍连璧。列屋修蛾，主家阴洞，漫然倾国。任醉魂直到，芙城待问，似他丁石。
侯善渊	酹江月		无形道体，运阳光、密布通微恢鄂。炫惚昏衢烹浩气，冲塞英华盈落。莹日千寻，清风万里，显焕神光烁。夷门羽化，太玄一派灵廓。孤然脱洒无双，於中清净，不许纤尘著。养就胎仙神貌雪，出入无间绰约。紫府游行，瑶宫饮宴，赐我逍遥乐。金童捧盏，妙音引上龙阁。
白朴	摸鱼子	复用前韵	问谁歌、六朝琼树。当年春满庭宇。歌残夜月西风起，吹动一川禾黍。愁绝处。汝。姑苏麋鹿成群侣。清樽谩举。对淡淡长空，萧萧乔木，慷慨吊今古。生平苦。走遍南州北府。年来颇得幽趣。绿蓑青笠浑无事，醉卧一天风雨。秋几许。沙渚上，渔樵小隐随编户。扁原缺扁字，兹据丁钞本补舟脱去。望绮散余霞，江澄净练，还爱谢公句。
冯尊师	苏武慢		绝粒停厨，餐霞饮露，返照自然相制。铅生五彩，汞发三光，方显大丹苗裔。开启朱扉，跃出金乌，飞入玉蟾宫里。把阴阳、交会神炉，烹就浩然真体。虚无内、紫气盘旋，玄珠闪铄，射透混成宗睿。忘机修道，隐迹求仙，常默心无凋弊。贪恋荣华，误了赫赫神丹，恣情抛弃。有人人识道，专精谨守，决然超彼。
王哲	定风波	赠马钰	万万人中这个人。忽然自悟说良因。恰似白莲花一朵，尖新。泥沙脱了出迷津。邀住清明开嫩脸，朗穷明月作毗邻。住向空中腾馥郁，灵真。
王哲	满庭芳	未欲脱家	未欲修持，先通吉善，在家作福堪当。晨参夜礼，长是名香。渐渐财疏色减，看分寸、营养爷娘。擒猿马，古来一句，柔弱胜刚强。从长。凡百事，先人后己，勤认炎凉。与六亲和睦，朋友圆方。宗祖灵祠祭飨，频行孝、以序思量。逢佳节，欢欣访饮，齐唱满庭芳。
姬翼	春从天上来		枯木寒灰。寄野墅茅堂，冷淡林隈。地偏人静，月朗风清，窗户绝点尘埃。有自然消息，银霞璨、珠玉琼瑰。信悠哉。看龙蟠金鼎，凤舞丹台。举世利名心醉，更谁仗鹏程，密网冲开。此言还信，倜傥男儿，休更撒手空回。认空生虚幻，成何济、枉玷仙材。早归来。赴蟠桃高会，谈笑蓬。
山主	临江仙		始向初更才未睡，金天节屈清凉。星明霄汉乍分光。清风连夜，阵阵透幽窗。月下焚香频启告，炉烟直到穹苍。十方贤圣降真祥。愿垂理睬，
陆文圭	水龙吟	再次韵一首，寄药房	燕芹香老春深，微风动新篁翠。惊敲梦断，忙呼小玉，故人来未。香缕筛帘，游丝堕几，暖薰花气。问春随莺到，又随燕去，谁解得，东君意。涧水流红影里。小楼东、有人孤倚。残桃着雨，鬓容撩乱，未堪妆洗。冉冉年光，悠悠时事，不如沉醉。更韦娘一曲，司空惯见，也应回睇。
倪瓒	南乡子	东林桥雨篷梦归	篷上雨潺潺。篷底幽人梦故山。涧户林扉元不闭，萧闲。只有飞云可往还。波冷玉珊珊。一壑松风引佩环。咏得池塘春草句，更阑。行尽千峰。
白朴	水龙吟	送史总帅镇西川，时方混一。	壮怀千载风云，玉龙无计三冬卧。天教唤起，峥嵘才器，人称王佐。豹略深藏，虎符荣佩，君恩重荷。看旌旗动色，军容一变，鹏翼展、先声播。我望金陵王气，尽消磨、区区江左。楼船万舻，瞿塘东瞰，徒横铁锁。八阵名成，七擒功就，南夷胆破。待他年画像，麒麟阁上，为将军贺。
张翥	石州慢	春日雨中	烟雨轻阴，庭院悄寒，晴意难准。社前燕子归来，恰换一番花信。春光全在，杏花红闹枝头，双鸾衔上金钗鬓。待到尽开时，又胭脂成粉。堪恨。西园扑蝶，人间芳径，踏青鞋润。帘影、竟日瞢腾如困。惜花中酒，寻常过了年年，情多那得离愁尽。翠被不成温，满薰篝兰烬。
刘志渊	满庭芳		一片闲心，孤云蓬迹，飘然不挂诸缘。九天池里，滚滚涌灵泉。浇溉黄芽瑞草，吐清净、光罩金莲。真消息，清风匝地，透骨自绵绵。混融成实相，显昂昂独立，笑傲禅天。任阴阳运变，劫力难煎。亘古常存不坏，拉真一、法界安然。无生灭，净明妙体，万里一婵娟。
王恽	浣溪沙	赠朱帘绣	满意苕华照乐棚。绿云红逐春生。卷帘一顾未忘情。丝竹东山如有约，烟花南部旧知名。秋风吹醒惜离声。
李庭	水龙吟	萧公弼生朝	喜逢天上天人，一尊共醉梅花底。朝元已了，读书未遍，复来人世。憩鹤台边，景龙门外，十年游戏。自归来，却过赵州桥上，阅桥下，东流水。尽道翱翔物外，解牛刀、刃游余地。谁知别有，香山远韵、谪仙豪气。应笑蹉跎，半生书剑，今犹如此。待西风，拂口貂裘尘土，进黄公履。
朱思本	烛影摇红	寿郑梅庵 强村丛书用吴匏庵钞贞一	春到梅边，瑞光浮动香山里。云端微见老人屋，嘹亮欢声起。滟滟尊浮绿蚁。对红妆、高歌尽醉。彩衣错落，玉树珑，人生难比。谷口家声，户庭蔼蔼传诗礼。天教余庆属伊人，争看南山梓。那羡东风桃李。向蟾宫、早攀仙桂。恁时须记，老子婆娑，一杯千岁。
胡祗＊	木兰花慢	春日独游西溪	爱西溪花柳，红灼灼，绿阴阴。更细水园池，修篁门巷，一径幽深。春风一声啼鸟，道韶华、一刻抵千金。飞絮游丝白日，忍教寂寞消沉。我来无伴独幽寻。高处更登临。但白发衰颜，羸骖倦仆，几度长吟。人生百年适意，喜今年、方始遂归心。醉引壶觞自酌，放歌残照清林。
张雨	蝶恋花		谁道鹅儿黄似酒。对酒新鹅，得似垂丝柳。松粉泥金初染就。年年春雪消时候。一缕柔情能断否。雨重烟轻，无力萦窗牖。试看溪南阴十亩。
薛昂夫	最高楼	九日	登高懒，且平地过重阳。风雨又何妨。问牛山悲泪又何苦，龙山佳会又何狂。笑渊明，便归去，又何忙。也休说、玉堂金马乐。也休说、花与酒，一般香。西风莫放秋容老，时时留待客徜徉。便百年，浑是醉，几千。
邵亨贞	虞美人		天涯绿遍王孙草。魂梦长飞绕。长安无复丽人行。只有青山，依旧向人明。平泉金谷俱陈迹。古路荒苔碧。金鞍去去不思归。不道绿窗深处故。
王恽	眼儿媚		满帘夜月耿霜秋。云梦黯歌楼。残灯伴晓，夕阳催暮，海水添愁。天涯地角相思恨，谁道北生休。一篇照映，唐人诗雅，千古风流。
梁寅	醉落魄		苍翠谷。闲云一片、无拘束。田庐村巷经行熟。无取无求，曳杖看修竹。道人邀我岩居宿。小槽白酒过。醉来只唱山中曲。无价清欢，
王恽	浣溪沙		纸帐梅花夜色清。行云香湿堕银屏。惜花人老若为情。对酒当歌须适意，凌烟图象是虚名。千年编简几人青。
刘敏中	清平乐	大德癸卯，奉使宣抚山北远东道，五	茸茸碧草。点点金花小。十里青山山下道。地锦都教盖了。天然草软平匀。马蹄稳送行人。路断不堪回首，南风依旧黄尘。
张可久	人月圆	春日次韵 北曲聊乐府续集吴监	罗衣还怯东风瘦，不似少年游。匆匆尘世，看看镜里，白了人头。片时春梦，十年往事，一点诗愁。海棠开后，梨花暮雨，燕子空楼。
王哲	浪淘沙	火里生莲	阳气透苍天。照照绵绵。地户猛焰亦如然。发出水中真觉性，一朵红莲。早早认清泉。结取因缘。乌龟口内吐灵烟。助正丹田香馥郁，叶叶新。
谭处端	踏莎行		一颗玄珠，从来蒙昧。贪嗔痴染难分解。顿修涤荡不交昏，轮回生死都无碍。急急行持，休生退怠。绵绵锻炼须宁耐。了心何处是归期，彩去。
蒲道源	满庭芳	南营探梅至梅隐丈	长忆当年，读书窗下，岁寒留看孤芳。巡檐索笑，重到更彷徨。梅隐先生何在，清江外、新构茅堂。人应道、攀枝嗅蕊，那得救饥肠。多情余习气，芒鞋竹杖，未忍相忘。但年年依旧，疏影幽香。好是春风近也，犹记得、吟绕昏黄。开尊饮，参横斗转，同醉卧花旁。
吴存	木兰花慢	春兴	问东君识我，应怪我，鬓将华。甚破帽蹇驴，清明无酒，寒食无家。东风绿芜千里，怕登楼、归思渺天涯。烟外一双燕子，雨中半树梨花。日长孤馆小窗纱。新火试团茶。想明月湾头、家家笋蕨，井井桑麻。年华不饶倦客，早青梅如豆柳藏鸦。欲逐梦魂归去，客窗一夜鸣蛙。
蒲道源	点绛唇		西蜀咽喉，钩连阁道苍崖斗。皇天授。故国江口。往事浮云，依旧梁山秀。时延首。淡烟疏柳。欲画无奇手。
杨弘道	鹧鸪天	避酒	玉帐人间绮席开。便将红粉作金台。诗情先自无多子，更著繁弦急管催。香穗袅，烛花摧。老来辜负即时杯。白眉已任蛾眉笑，一夜惺惺骑马。
王哲	踏莎行	咏烧香	身是香炉，心同香子，香烟一性分明是。依时焚透昆仑，缘空香袅呈祥瑞。上彻云霄，高分真异。成雯作盖包玄旨。金花院里得逍遥，玉皇。
王丹桂	满庭芳	平州节使完颜骠骑命作醮，索词	和气融融，日迟风软，艳阳物景相宜。园林铺秀，桃李正芳菲。燕语莺声斗巧，黄金嫩、柳带低垂。香风细，仙姿是日，分瑞向深闺。神仪。何秀发，温颜玉润，鹤态依稀。志谦和慈惠，大善常持。遐寿不须重祝，真元性、自有仙期。俗缘断，人间梦觉，还去宴瑶池。
韩奕	高阳台	七夕	织锦停机，服箱休驾，两情此夕交欢。碧汉无云，银波万顷茫然。凭谁为泛仙槎去，问佳期、何事经年。柰玉蟾易老不多光景连。老节欢怀少，漫随他儿女，瓜果开筵。今古无情，算来最是青天。不曾见与何人巧，只知间阻因缘。信而今悲欢离合，遍满人间。
丘处机	沁园春		列鼎雄豪，兔走乌飞，转头悄然。似电光开夜，云中乍闪，晨霜迎日，草上难坚。立马文章，题桥名誉，恍惚皆如作梦传。争如我，效忘机息虑，返朴归原。壶中异景堪怜。是别有风花雪月天。玩四时时见，祥云瑞气，三光光罩，玉洞琼筵。满泛流霞，高吟古调，骨健神清丹自圆。真堪爱，待功成一举，永镇飞仙。
王哲	虞美人	战公索修行	安炉烧出清凉景。捉住风飚影。轻中盈满得逍遥。自然心月，空外显彰昭。当初元约惺尤省。天诏应邀请。仙音一派莹声招。此时还许，返本。
王吉昌	武陵春		心乐澄澄时静应，阴里媾阳精。飒飒和风海底生。六腑九宫盈。一气混挑罡斗转，天谷至神迎。虑念俱无净德成。咫尺傲鹏程。
王哲	苏幕遮	咏赠道友	善修文，能应举。九转金丹，何不搜寻取。若肯回头时暂觑。两足轻狂，走入云霞步。按三光，随师父。别有一条，稳稳长生路。自在逍遥开玉户。好与王风，指日同归去。
马钰	南柯子	十二首  赠陈三翁	在俗非为俗，居尘不染尘。如莲不著水之因。万卉千花，一叶不沾身。营养心中性，修完身内神。各人了了继何人。庞老全家，拔宅许真君。
王恽	感皇恩		日日午餐余，即须幽讨。拄杖长行觅周老。三杯两，不致玉山倾倒。与君何处去、乾好。松影闲庭，长吟藉草。白发多来故人少。春山何在，两树寒梅枯槁。一声邻笛起、催归早。
尹志平	凤栖梧	述怀	天下周游将欲遍。十载区区，恐负先师愿。老也休休人事远。游山玩水随缘转。报与知音听我劝。劫运刀兵，个个都亲见。仍自贪求生爱恋。
王哲	苏幕遮	秦渡坟院主僧觅	善看经，能礼忏。金面胭脂，正好频频蘸。转转殷红红不淡。色里全真，真里成清湛。仗铅刀，擎汞錾。劈暗凿昏，并出银霞艳。万道霞光攒一点。般若波罗，得得无增减。
李俊明	满江红	和张文＊	宿酒才醒，听唤起、一声春晓。无限恨、满城风絮，一川烟草。年少抛人容易去，万红千紫都开了。试但教、头上插花枝，花应笑。狂言在，人绝倒。狂药尽，愁难扫。待丁宁属付，再来青鸟。团扇不堪题往事，断弦惟恨知音少。但时时、频把镜来看，人将老。
王哲	雨中花		金菊初开，银蟾渐显，新皓色为俦。绽清芳空外，素魄深秋。便谨按中央雅致，又应当、望夜圆周。称予家赏玩，正许邀枝，迎照琼楼。堪餐秀色艳，好铺明卧影，两两相酬。顿省悟灵英，玉兔因由。馥郁盈盈，喷喷婵娟莹莹悠。遇重阳七八，香传三岛，光满十洲。
张雨	烛影摇红	红梅	休击珊瑚，怕惊幺凤枝头睡。看花犹自未分明，雪在空阶砌。步障齐奴故里。尽一幅、仙人绛袂。妍丹吮粉，拟觅生绡，芳心难寄。姑射肌肤，朝霞散入春风髓。石桥冰酒影娥闲，略约相逢地。错妒嫣然妩媚。柰儿家、天寒翠被。碧桃和露，听彻吹笙，绿珠羞坠。
王恽	木兰花慢	十三年平阳秩满，清明日赋	老西山倦客，喜今岁，是归年。笑镜里衰容，吟边华发，薄宦流连。功名事无有分，且旧鞭、休羡祖生先。望里芙蓉大府，梦余禅榻茶烟。恨无明略卧林泉。平子太拘。尽俯首辕驹，寸心能了，犹胜归田。前途事，如抹漆，又向谁、重理伯牙弦。自是一生心苦，非关六印腰悬。
王寂	鹧鸪天		千顷玻璃锦绣堆。弄妆人对影徘徊。香熏水麝芳姿瘦，酒晕朝霞笑脸开。娇倚扇，醉翻杯。莫随云雨下阳台。平生老子风流惯，消得冰魂入梦。
马钰	满庭芳	叹憨汉	镜内苍颜，梳间白发，犹然骋俊刚求。不愁自己，贪为子孙忧。人人争名竞利，时时地、筹运机谋。堪失笑，这般憨汉，直待死方休。人还依我劝，无常事紧，性命堪搜。愿诸公惺洒，慷慨回头。莫说蓬莱路远，心开悟、咫尺瀛洲。真清净，无为功满，得去列仙俦。
牧常晁	西江月		一意中宫不动，四方四兽称臣。内丹外药合天真。现出一轮宝镜。此景此时此地，无心无我无人。不知谁是本来心。湛寂真常妙境。
谭处端	踏莎行		忍辱常餐，永除浊酒，洗心涤意忘诸有。存存损损了空虚，安安稳稳无他走。静静清清，天长地久。春花秋月坚坚守。腾腾兀兀向前行，昏。
姬翼	婆罗门引		洞天物外，自然真境妙难传。群真宴赏留连。鹤舞龙吟凤啸，飞雾走烟云。拥霓旌月节，羽盖芝。醉中论玄。喷珠玉、流泉。笑指蓬莱清浅，几度变桑田。真容亘古，纵劫火焚空无变迁。谁解此、紫府神仙。
沈禧	千秋岁	寿词	幸逢清世。四海皆兄弟。人未老，身无系。闲情湖水阔，高兴吴山邃。酣歌后，黑甜一枕南窗睡。华诞今朝是。绮席排良会。，霞觞斟寿酒，彩服铿金佩。从今去，长生永享千秋岁。
王恽	浣溪沙	寿王子初	六合澄清到一家。文物望中华。未容诗礼养兰芽。松柏后有待，璋涵润本无瑕。诰恩行堕五云花。
马钰	满庭芳	重遇吟	重遇风仙，重增开悟，一心专做痴愚。掀髯势已，且恁嘴庐都。罢了高谈阔论，疏笔砚、不讲经书。从今后，孤云野鹤，食更鹑裾。寒来求纸布，忻来歌舞，饥觅残馀。似孤舟不系，有甚程途。自在逍遥坦荡，更无著、无染无拘。人来问，看予活计，何必更询予。
魏初	满江红	为张右丞寿二首	梁甫孤吟，已认得、真龙头角。记当日、江山如画，一时英略。立马便谈天下事，凤池十倍扬州鹤。更诗书万卷豁心胸，无邱壑。活国手，千金诺。自不负，麒麟阁。算点鞭余事，不妨清酌。今日文昌虚八座，鬓毛莫遣星星却。要袖中、霖雨洗乾坤，侵寒廓。
马钰	西江月	赠段知一	道隐身披布素，心慈口远肥甘。逍遥物外住云庵。昔日作为岂敢。伶俐番成懵懂，惺惺变作憨憨。段公休说不悭贪。广占云烟似。
王恽	太常引	送王嘉父	去年鞍马客南。柰告别，苦。今岁又相逢。喜客舍、清尊同。仲宣楼上，杜陵幕下，着处话途穷。好去汉元龙。道休着、青春负公。
王丹桂	凤栖梧	寄同道	世事纷纷何事苦。死去生来，轮贩无停住。有幸高真开法宇。引人同上无生路。路上行人当听属。属付虔诚，念道忘思虑。清静功夫昭且著。
王哲	浪淘沙	唐秀才索春寒秋热词	气色做交加。四序无差。上凝下出两相磨。暖律欺寒寒逼暖，易位难。恰似这浮华。人做生涯。得时温燠失来邪。贫富热寒应不定，浪里淘。
黄澄	绮罗香	草 词品卷六	绡帕藏春，罗裙点露，相约莺花丛里。翠袖拈芳，香沁笋芽纤指。偷摘遍、绿迳烟霏。悄攀下、画阑红紫。扫花阶、褥展芙蓉，瑶台十二降仙子。芳园清画乍永，亭上吟吟笑语，妒夸丽。夺取筹多，赢得玉当瑜珥。凝素靥、香粉添娇，映黛眉、淡黄生喜。绾胸带、空系宜男，情郎归也。
元好问	小重山		醉尽春风意未阑。缠头双凤锦、觅端端。多情胡蝶送归鞍。扬州梦，芍药芦金盘。罗幌酒醒寒。灯前朱麝浅、翠螺残。一春心事衣宽。青鸾客，楼外日三竿。
陈栎	水调歌头	代寿朱子章 强村从书用裘杼楼	七十古稀有，今喜见先生。紫阳家学渊奥，场屋旧家声。鹗荐西风早岁，豹隐南山晚节，天爵自尊荣。桂子兰孙拥，南极老人星。杜陵老，多酒债，羡修龄。岂如寿富兼得，熊掌与鱼并。八十老翁为将，九十武公为相，不足为公称。鹤算与同久，道重藐公卿。
王恽	浣溪沙	送刘仲元赴平定州亲迎	青鸟西传燕尔期。乘龙喜气见修眉。芳浓似去年时。禁脔名香天盼重，玉台春暖镜鸾栖。人生乐处是新知。
胡祗＊	太常引	寄王提刑仲谋	七年分袂一相逢。南北、又匆匆。白发两衰翁。纵握手、浑如梦中。共山如画，洹溪如练，空几度春风。觞咏几时同。休直待、功名景钟。
元好问	浣溪沙	别纬文张兄	欹枕寒鸦处处听。花前雁后数归程。小红灯影闹春城。两地相望今夜月，一尊不尽故人情。老怀牢落向谁倾。
李齐贤	巫山一段云	潇湘夜雨	潮落蒹葭浦，烟沉橘柚洲。黄陵祠下雨声秋。无限古今愁。漠漠迷渔火，萧萧滞客舟。个中谁与共清幽。唯有一沙鸥。
刘敏中	菩萨蛮	山居遣兴	众山围绕横塘路。中庵正向中间住。花木四时开。沙鸥日日来。门前车马驻。不得中庵趣。下马问中庵。庵中睡正酣。
许有壬	长相思	圭塘乐府卷四以上强村丛书店用至正	梦扬州。到扬州。明月长街十二楼。珠帘不上钩。为谁忧。为谁愁。愁得春风人白头。见花应自羞。
王吉昌	醉桃源		武曲廉贞武廉幽贯地天根。绵绵息若存。六天交战定朝昏。丹炉火力温。驱神窟，养生门。玄功主掌尊。牝关天闭炼阳魂。灵霁性命屯。
姚燧	鹧鸪天		谁道夔龙不致君？白头离乱不曾闻。三秦碧树生春色，千里青山入暮云。何事业，底功勋！百年五十已中分。从今万八千场醉，莫酹刘伶荷锸坟。
冯尊师	苏武慢		过隙年光，如毛尘事，暗把物情移换。浮生扰扰，背觉随尘，酒色利名萦绊。凭君看取，历代英雄，楚越周秦唐汉。漫遗留、坏冢颓碑，千古是非不断。闻早悟、碧玉壶中，白云堆里，别有翠霞宫殿。三天雅会，五彩光攒，朝赴紫微琼宴。阆苑瑶池，绛阙清都，信任逍遥游玩。笑愚顽苦海，贩骨无休，往来流转。
邵亨贞	贺新郎	沙德润、任以南相兴追和费酸齐琵琶	马上貂裘裂。料明妃、几番回首，旧家陵阙。留得胡沙千年恨，写入冰弦四列。想历遍、关河风雪。弹动伊凉哀怨曲，把梨园风韵都销歇。南部乐，向谁说。多情只记潇湘瑟。纵而今、宫移羽换，此怀难竭。便有传来中原谱，终带穹庐烟月。甚长是未歌先咽。顾曲周郎今已矣，满江南、谁是知音客。人世事，几圆缺。
王哲	捣练子		一为人。做凡身。四般假合怎生真。哩，哩。搜玄路，出迷津。静中调养气精神。哩，哩。
尹志平	西江月		人事虽然久厌，道家争忍空归。不因勤苦到关西。焉得重阳庆会。说与门中志士，祖庭已见根基。终南山色古今奇。老者堪为久计。
张可久	秦楼月	即忆秦娥 北曲聊乐府后集苏堤渔唱	寻芳屦。出门便是西湖路。西湖路。傍花行到，旧题诗处。瑞芝峰下杨梅坞。看松未了催归去。催归去。吴山云暗，又商量雨。
王哲	小重山		堪叹犊儿堪叹牛。若还省我语，是同流。性如灯烛命如油。相滋引，明焰出山头。照破一齐休。前程除险路，没深沟。这回与你说根由。成功行，蓬岛永无忧。
刘敏中	菩萨蛮	送秦主簿赴宿迁二首	绣江江水清如玉。梅花香满清江曲。风味此中论。可怜惟有君。江头春正好。别去君何早。折得一枝梅。送君三百杯。
王哲	西江月	四物	堪叹琴棋书画，虚中悦目怡情。内将灵物愈相轻。怎了从来性命。独我摇头不管，有缘淘出无名。长衙和上证圆成。空外灵光隐映。
马钰	满庭芳	劝道友	堪嗟夫妇，错了良因。当元未结婚姻。各自人家儿女，并没亲亲。都缘媒妁配偶，贪欲、败坏精神。求后嗣，得成群成队，不肯抽身。终日恋儿恋女，岂思量，咫尺失脚沈沦。身喂蛆虫，骸骨化做微尘。若悟如斯冤苦，便回头、保养天真。神光灿，向蓬瀛，赏玩长春。
刘敏中	鹊桥仙	以纱巾竹扇为赵文卿寿	飞云半卷，乌纱一幅。扇影寒生湘竹。雪髯丹颊羽衣裳，真个是、神仙人物。浊醪醉倒，清风睡足。不识黄金满屋。野夫倦眼少曾开，为吾子。
尹志平	瑞鹧鸪	劝世	长春教法付清和。普劝高明出爱河。道德勤修天赐乐，尘情苦恋世生魔。目前放下游真境，身后功深赴大罗。我有忠言新说破，看君听了意如。
许有壬	春从天上来	祝一齐大参寿	自古英雄。试倒指，谁能廊庙雍容。相君此遇，风虎云龙。光掩前后诸公。正天开治运，力、启沃宸衷。况平生，把诗书礼乐，烂入胸中。当年侧闻先德，只一语唤起，万室春风。桂树成丛。棣华联萼，总是旧日阴功。怪昨宵雪飘，烟光薄、生意浮空。我来为寿，相朝何似，维岳维。
邵亨贞	江城子	癸丑岁季夏下浣，信步至渔溪潘氏庄	舟坐绿树间。适行囊中有松雪翁所书江城子，逸态飞越，不忍释手，因依调口占，以寄清与。古人云，人生百年间，大要行不耳，卒章以此意为消疏云过雨漏斜阳。树阴凉。晚风香。野老柴门，深隐水云乡。林下草堂尘不到，亲枕簟，懒衣裳。故人重见几星霜。鬓苍苍。视茫茫。把酒欷，唯有叹兴亡。须信百年俱是梦，天地阔，且徜徉。
陆文圭	沁园春	送杨伯可	雨足江皋，月满中秋，使客将归。看扁舟空载，贫无长物，破囊收贮，富有新诗。清白传家，怀金不受，洁已从来畏四知。民何幸，尽相安南里，乐业熙熙。谁知经界良规。是三代相传古法遗。要讲明有素，施行不扰，宽严相济，表里无私。惭愧偏州，久淹老子，却怪朝家选用迟。公子去，定致身序，接武龙墀。
尹志平	西江月		有欲难超老病，无情易变童颜。虚心实腹六神安。步步清凉彼岸。九载能除四相，十年决到三山。蓬壶阆苑恣游闲。免却人间流转。
王哲	浣溪沙		绿水傍边上雪山。锐然跳出玉门关。虚中空外一开颜。渺邈那边归正路，的端便是稳居间。白云难比此清闲。
王处一	江神子	投真	本源真性静寥寥。任飘飘。恣逍遥。便是虚空，天外显灵苗。独乐闲闲无彼我，呼皓彩，吸清飚。青莲池上瑞光摇。赴层霄。玉名标。慧剑挥空，除怪斩群妖。开阐古今清净道，洪普济，法轮桥。
谭处端	捣练子		风人唱，破迷歌。回心与我见弥陀。哩，哩。十捣练，要调和。恩情欲爱是冤魔。哩，哩。
陶宗仪	南浦	会波村，在松江城北三十里。其西九山	水兼九山南过村外，以入于海。而沟塍畎浍，隐翳竹树间。春时桃花盛开，难犬之声相闻，殊有武陵风概，隐者停云子居焉。一舟曰水光山色，时放乎中流，或投竿，或弹琴，或呼酒独酌，或哦咏陶谢韦柳诗，殆将与功名相忘，尝坐余舟中茗供，襟抱清旷，不觉度成此曲。主人即谱入中吕调，命洞箫吹之，与童子权歌相答，极鸥波缥缈之思云如此好溪山，羡云屏九叠，波影涵素。暖翠隔红尘，空明里，着我扁舟容与。高歌鼓，鸥边长是寻盟去。头白江南，看不了，何况几番风雨。画图依约天开，荡清晖，别有越中真趣。孤啸拓蓬窗、幽情远，都在酒瓢茶具。水摇，晚月明，一笛潮生浦。欲问渔郎无恙否。四首武陵何许。
谭处端	减字木兰花		心颠意耍。难辨身中真共假。意耍心颠。招得全生罪孽愆。心宁意息。定里闲闲明慧力。意息心宁。道自归而神自灵。
王庭筠	水调歌头		秋风秃林叶，却与鬓生华。十年长短亭里，落日冷边笳。飞雁白雪千里，况是登山临水，无赖客思家。独鹤归何晚，已后满林鸦。望蓬山，云海阔，浩无涯。安期玉舄何处，袖有枣如瓜。一笑那知许事，且看尊前故态，耳热眼生花。肝肺出芒角，漱墨作枯槎。
赵秉文	渔歌子	滏水集三	一叶黄飞一叶舟。半竿落日半江秋。青草渡，白苹洲。归路月明山上。
王哲	西江月	赠友修练六首	米面随时加减，汞铅依此抽添。三光真秀转甘甜。不请生情起念。七子便铺金簟，九门各看银蟾。香烟盘绕玉峰尖。方得长生证验。
马钰	临江仙	和无名先生韵 拆金字起	玉往来神气住，翁稳跨青骝。风谭氏与刘丘。心归正觉，个本环洲。火相生铅汞结，人已达清幽。侗不日上云头。风牢把捉，下好吞钩。
元好问	南乡子		幽意曲中传。总是才情得处偏。唱到断肠声欲断，还连。一串骊珠个个圆。画扇绮罗筵。韩马风流在眼前。坐上有人持酒听，凄然。梦里梁园。
王哲	减字木兰花	化破帛	长居海畔。非帛衣身应不暖。海畔长居。漫燠凡躯性自如。於公愿管。转化多人为首赞。愿管公於。养就仙胎得展舒。
白朴	宴瑶池	宴瑶池本名八声甘州，乐府八声甘州	东坡戚氏一篇，稍加隐括，使就新翻，仍改其名。玉龟山、阿母统群仙。幽闲志萧然。有金城千里，琼楼十二，紫翠霏烟。穆满当时西狩，八骏戏芝田。驻跸瑶池上，命赐华筵。天乐云鼎沸，看飞琼舞态，醉饮留连。渐月斜河汉，霞绮布晴天。望神州、东回玉辇，杏花风、数里乡鸣鞭。长安近、依稀柳色，翠点奏川。
李俊明	瑞鹤仙	锦堂寿日壬寅十一月十五	河东贤太守。使草木生光，太行增秀。功名落夜後。醉归来马上，气冲牛斗。一阳应候。看春光、先到细柳。笑坐中有客，侯轻万户，诗夸千首。依旧。桂花盈处，叶圆时，为君添寿。满堂饮酒。尽平生、倾盖素友。对水云乡里，真山面目，钱家夸甚锦绣。但年年岁岁相逢，似人耐久。
滕宾	齐天乐	题樟镇华光阁，与宋梅洞、周秋?	文分韵，得与字（原题作前题分韵得与字，兹从刘辑滕宾涵虚词改）片帆呼渡西山曲，匆匆载将春去。路人苍寒，浪翻红暖，一枕欹眠烟雨。酒朋诗侣。尽醉舞狂歌，气吞吴楚。一样风流，依然犹是晋风度。人生如此奇遇。问老天何意，五星来聚。句落瑶毫，香霏宝唾，惊倒世间儿女。渭川云树。怅后夜相思，月明何处。怕有新诗，雁来频寄与。
王国器	踏莎行	玉颊啼痕 复古诗集五	粉结红冰，香消獭髓。镜鸾影里人憔悴。梨花带雨不禁愁，玉纤弹尽真珠泪。恨锁春山，娇横秋水。脸桃零落胭脂碎。故将罗帕啼痕，寄情。
王哲	苏幕遮	训徒众	弟兄懑，事下手。与世相逢，日日长钤口。休论汞铅并卯酉。开阐绛宫，自在逍遥走。二仪真，三耀秀。我欲亲传，未肯相成就。直待同流观得透。款款停腾，敢把天机漏。
邵亨贞	江城子	水仙	凌风翠兴飘然。步跹跹。忘言。净洗明妆，不与世争妍。玉质金相清韵绝，端可拟、月中仙。天寒日暮水云边。忍相捐。意难传。回首珠宫，贝阙不胜寒。环佩珊珊香冉冉。谁敢与、婵娟。
刘敏中	南乡子	寿何聪山	瑞雪夜来晴。和气欢声满凤城。雪里梅花开更好，分明。要见和羹事业成。东阁此时晴。庆在春风潋滟觥。阴德自应长富贵，康宁。便拟台星。
元好问	南乡子		一雨浣年芳。燕燕莺莺满洛阳。梨雪渐空桃李过，风光。恰到风流睡海棠。何处最难忘。杨柳高楼近苑墙。唤取分司狂御史，何妨。暂醉佳人。
马钰	满庭芳	化胡了仙兄弟四首	三尸调引，六贼迷惑。自然斗乱魂魄。镇日争财竞气，恋酒贪色。举意先存己便，纵心机、更不勒。呆老子，你身躯有限，骋甚标格。寿数休言百岁，从今古人生，七十难得。计日都来，二万五千二百。那堪夜消其半，更堤防、一著不测。如省悟，从山侗，不为凡客。
刘秉忠	南乡子		憔悴寄西州。赋得登楼懒上楼。魂梦不知关塞远，悠悠。疏雨梧桐客里秋。往事起新愁。九曲回肠不自由。见说世间离别苦，休休。一夜相思。
张翥	风流子	临川岁五月祠神，以中末二旬之六七	荷雨送凉飙，炎尘净、三市影灯宵。看珠珞翠绳，焰摇冰碗，彩棚花架，光射星桥。洞天好、笑声遮画扇，歌韵合鸾箫。琼树影中，月窥端正，雪罗香里，人斗娇娆。依稀元夜影，铜壶短，还又露洒烟飘。空遣酒怀摇荡，羁思无聊。想骢马钿车，俊游何在，雪梅蛾柳，旧梦难招。醉掩重门，半兰烬红销。
刘敏中	减字木兰花	王彦博尚书，由刑部迁礼部之明	年时寿酒。共喜秋卿新拜后。寿酒今朝。道改春闱是昨宵。官随福转。一到生辰须一换。看取明年。凤诏迎年醉寿筵。
王吉昌	武陵春		二八药苗阴岭采，采得雪金英。四脚无为鼎铸成。三性聚真晶。海底款吹无焰火，锻炼数研精。烹就冰肌耀素琼。魂圣貌纵横。
陈栎	玉楼春	代和金沧洲韵	新篁摇翠添波绿。妆点?溪深一曲。青衫司马缓来游，卜夜清欢孤继烛。江心桃杖聊开束。更好着鞭驰骏足。樽前聊有遏云声，劣可纤纤扶药。
元好问	浣溪沙		为爱刘郎驻玉华。暗将心事许烟霞。石田茅屋老生涯。铁笛不须从二草，头巾长拟挂三花。他年人说漫郎家。
李齐贤	巫山一段云	朴渊瀑布	日照群峰秀，云蒸一洞深。人言玉辇昔登临。盘石在潭心。白练飞千尺，青铜彻万寻。月明笙鹤下遥岑。吹送水龙吟。
刘敏中	感皇恩	立秋后一日有感	云月淡幽窗，黄昏微雨。窗外梧桐共人语。秋来情味，便觉今宵如许。断肠杨柳苑，芙蓉浦。青鬓易消，失颜难驻。行乐光阴水东注。山林朝市，两地笑人返袂。伤心都付与，潘郎句。
元好问	满江红		寒日春温，照庭院、瑞烟芬馥。人尽道、衢山当日，谪仙新毓。子舍荣华孙茂，诗书万卷生涯足。但放怀、寿酒十分斟，添香祝。竹太瘦，松偏独。鹤易怨，龟何俗。算人间无物，共供新曲。但愿长如天上月，年年此夕光如玉。伴长庚、百岁永团圆，蟠桃熟。
李齐贤	巫山一段云	青郊送客	芳草城东路，疏松野外坡。春风是处别离多。祖帐簇鸣珂。村暖鸡呼屋，沙晴燕掠波。临分立马更婆娑。一曲渭城歌。
王哲	踏莎行		不识惭惶，要人津送。情生念起般般动。心神指引乞为缘，三餐饱后休胡用。岂许医看，莫交人重。行符咒水良因种。哩哩哩，长随。
许有壬	太常引	登楼观柳	云消春气恰和柔。先到柳梢头。数日不登楼。笑青眼、窥人尚羞。清明近也，老夫耄矣，其忍负吹游。飞絮便生愁。尽都变、浮萍去休。
尹志平	凤栖梧	太平兴国观作	古迹琳宫堪作计。桧柏青青，宛有长春气。直待功圆方济会。无心默默符天意。幸得安然清静地。终日逍遥，方寸无萦系。老大不堪心自退。
白朴	水调歌头	诸公见赓前韵，复日和数章，戏呈	楼船万艘下，钟阜一龙空。胭脂石井犹在，移出景阳宫。花草吴时幽径，禾黍陈家古殿，无复戍楼雄。更道子山赋，愁杀白头翁。记当年，南北恨，马牛风。降幡一片飞出，难与向来同。壁月琼枝新恨，结绮临春好梦，毕竟有时终。莫唱后庭曲，声在泪痕中。
刘敏中	鹊桥仙	上都金莲	重房自拆，娇黄谁注。烂熳风前无数。凌波梦断几番秋，只认得、三生月露。川平野阔，山遮水护。不似溪塘迟暮。年年迎送翠华行，看照耀。
王恽	西江月	赠张子文	联辔闲谈诗雅，停杯高咏晁词。山城投宿晚凉时。邂逅青云公子。濯锦江边相忆，鸣条山下分携。秋风摇荡菊花期。候翩翩归骑。
刘处玄	酹江月		碧轩阒坐，顿忘言、闲了诗书千卷。松径携筇真念道，妙奥天机深远。物外人间，京华云洞，慧眼开时见。有无俱泯，吟笑浮生不辩。拔宅庞许飞升，大罗归去，贩骨死生免。不夜仙乡无苦恼，阆苑瑶池清宴。海变松枯，亘容弗老，世伪真无羡。六铢衣挂，复去朝元重现。
元好问	鹧鸪天		万古寒光太白精。直宜分作两郎星。不安得难兄弟，先后尧三荚生。霜月冷，斗杓横。老人今夜亦齐明。他年莫作郎星看，两两躔拱太。
马熙	渔家傲		池上水枯根岸峭。池边雪霁无行道。三岛遥遥心欲造。舟子诮。舟恐受坚冰笑。遵渚一鸿方矫矫。苦饥双鹤从形槁。吾亦安能充尔操。惟善宝。岁寒歌彻渔家傲。
王哲	捣练子		搜芳翠，哂轻盈。蓦然听得卖花声。艳阳天，气候明。朝云白。晚风清。遮藏吹转蕊珠精。放馨香，满树荣。
孟宗献	菩萨蛮	回文 中州乐府	睡惊秋近鸣虫砌。砌虫鸣近秋惊睡。苍鬓掺匀霜。霜匀掺鬓苍。影孤灯翳冷。冷翳灯孤影。长叹浩歌狂。狂歌浩叹长。
王吉昌	定风波		功炼心开智藏圆。灵明一点迈婵娟。物外峥嵘惟独步，玄玄。不空不有貌难诠。触处全伸无碍相，虚空打破应无边。喜脱轮回今度了，功迁。
长筌子	小重山		自古高人远市廛。超然离俗表，隐林泉。曾闻宣圣有遗言。仁智者，山水窟中安。无事恼心间。猿鹤为朋友，养成丹。白云深处乐幽闲。明月下，一曲小重山。
侯善渊	减字木兰花		无情苦海。壤壤众生由贪爱。争似余家。寂寞林泉别世华。颐真养浩。肌肉冰清如玉貌。出入无间。绰约随风飘上天。
马钰	满庭芳	论金玉	玉洞玄玄，金炉灿灿，清中金玉希奇。金龙玉虎，玉走与金飞。撞透金门玉户，见金莲、玉蕊争辉。金玉好，天风摇曳，玉叶与金枝。金与玉，金婴玉姹，玉步金闱。显金光玉艳，玉貌金衣。此个灵金灵玉，结金丹、玉性无亏。真金玉，钰成玄宝，出自本师知。
刘敏中	满江红	送李清甫赴西蜀提刑副使	万古云霄，谁办得、妙龄勋业。长有恨、君恩未报，鬓毛先雪。紫诏俄从天关下，绣衣已逐星轺发。但七千里外望闱，三年别。忠与孝，心应切。行与止，君须决。说蜀中父老，望君如渴。地迥无妨鹰隼系，山深要静狐狸穴。着新诗、收拾锦城春，归来说。
刘因	玉漏迟	泛舟东溪	故园平似掌。人生何必，武陵溪上。三尺蓑衣，遮断红尘千丈。不学东山高卧，也不似、鹿门长往。君试望。远山处，白云无恙。自唱。一曲渔歌，觉无复当年，缺壶悲壮。老境羲皇，换尽平生豪爽。天设四时佳兴，要留待、幽人清赏。花又放。满意一篙春浪。
马钰	玉楼春	借柳词韵，赠云中子	洞天无夜还无曙。常有红光并紫雾。灵波里面见金鳌，背上银丝千万缕。二神骖风驭。离坎相交传密话。凿开造化至幽微，会得真功颠倒。
马钰	满庭芳	赠皇甫先生	始初一著，仙凡争交。须知斗敌爻爻。俗意俗心力大，投漆没胶。真心裂来周正，免火坑、里面身炮。牢把捉，切堤防失脚，身卧荒郊。若悟无常不测，仗慧刀刚志，战退猿猱。自是心清意静，龙虎咆哮。神气湛澄凝结，大丹成、天赐仙袍。驾云去，赴蓬莱，宴赏蟠桃。
邵亨贞	点绛唇		莫倚高楼，太湖西畔青山近。雁边云暝。目力随天尽。落日平芜，点点余烽烬。西风紧。乱沙成阵。故恼双蓬鬓。
冯尊师	苏武慢		梦断槐宫，倚天长啸，勘破物情今古。担映雪，射虎诛龙，曾把少年身误。金谷繁华，汉苑秦宫，空有落花飞絮。叹浮生、终日茫茫，谁肯死前回顾。争似我、玉尘清谈，金徽雅弄，高卧洞天门户。逍遥畎畎，肆任情怀，闲伴蓼汀鸥鹭。收拾生涯，紫蟹黄柑，江上一蓑烟雨。醉归来、依旧芦花深处，月明幽浦。
马钰	渔家傲		牛驾重车逢恶路。奈人不顾艰难处。加力用鞭鞭不住。鞭不住。牛儿忽作人言语。你为养家予受苦。我今怜汝须词诉。你若今生心不悟。心不悟。我身便是将来汝。
凌云翰	沁园春	嘲昆季析居	树上凌霄，堂前紫荆，秋来尚芳。柰牝鸡晨语，憔悴，妖狐昼啸，鸿雁分张。仁智匪周，喜忧非舜，一旦天伦忍遂忘。如何好，望松楸感泣，桑梓悲伤。古今祸起专房。总一国犹然况一乡。家有妇人，岂无长舌，世无男子，谁有刚肠。树大枝分，瓜熟蒂落，此语应非是义方。聊书此，要惩鉴诫，不在文章。
梵琦	渔家傲		听说西方无量乐。乐邦是我心开拓。根阙女人皆不着。谁强弱。一人一朵金莲萼。行树七重珠网络。宝楼风韵金铃铎。天上乐音相间作。须诚悫。返闻自性同先觉。
许有壬	水龙吟	赵伯宁中丞代祀淮浙，过维扬徵赋	五云飞出蓬莱，天香散满人间世。龙翔凤翥，千龄一遇，明良庆会。节重来，士民腾喜，山川增气。想四方地远，九重心切，都要见、闾阎事。寤寐天颜咫尺，袅秋风、一鞭归骑。昔年勋业，乌台倚重，紫垣虚位。自顾疏庸，资身无策，敢论经费。但儒酸不改，作咸充赋，助和羹味。
程文海	水龙吟	次韵谢五峰	不知今夕何年，飞来五老峰头月。清辉无限，殷勤回照，岁寒苍雪。写入宫商，铺成纨素，尽情夸说。倚胡床老矣，若为消得，除却是，杯中物。自笑平生长客，正沉思、故林幽樾。儿童惊走，龙鸾杂沓，两山排闼。风雨萧萧，冰霜耿耿，相看高节。问此君学和，龙吟水底，几时成阕。
许有壬	太常引		四堤杨柳接松筠。香破水芝新。罗袜不生尘。笑画里、凌波未真。红云飘缈，清风萧飒，半醉岸鸟巾。不是葛天民。也做得、江湖散人。
王恽	春从天上来	承御韩氏者，祖母之  也，姿淑	御。事金宣宗天与二帝，历十有九年，正大末以放出宫。明年壬辰，鉴辂乐巡，又明年国亡于蔡，韩遂谪石抹子昭，相与流寓许昌者余十年，大元至元三年，弟澍为汲令，自许迎致淇上者累月。一日酒间，谈及宫掖故事，感念畴昔，如隔一世而梦钧天也，不觉泣下，予亦为之欷也。今将南归，赘儿子丑于许，既老且贫，靡所休息，而抱秋娘长归金陵之感，乃为赋此，庶几据写哀怨，洗亡国之愁颜也。且使好事者倚其声而歌之，不必睹遗台而兴嗟，遇故都而动黍离之叹也。岁丙寅秋九月重阳后二日，翰林罗绮深宫。记紫袖双垂，当日昭容。锦对香重，彤管春融。帝座一点云红。正台门事简，更捷奏、清画相同。听钧天，侍瀛池内宴，长乐歌钟。回头五云双阙，恍天上繁华，玉殿珠栊。白发归来，昆明灰冷，十年一梦无踪。写杜娘哀怨，和泪把、弹与孤鸿。淡长空。看五陵何似，无树秋。
元好问	朝中措	小儿子生，适有遗羽阳宫瓦者，因以	添丁名字入新收。一长看过头。拾得羽阳宫瓦，不愁撞透烟楼。遗山野客，求田问舍，梦想南州。说甚河东三凤，安排老班彪。
刘敏中	鹊桥仙	谢人惠酒	江村岁晚，山寒雪落。一树梅花寂寞。门前剥啄问谁来，惊不起、帘间噪鹊。白衣锦字，清尊玉络。尽把离愁忘却。历城春色故人心，放老子。
张野	贺新郎	九日同柳汤佐梁平章弟总管  歌酒登	九日西城路。滟平川、黄云万顷，碧山无数。百尺危楼堪眺望，抖擞征衫尘土。又惹起、悲凉今古。佩玉鸣銮春梦断，赖高情、且作风烟主。嗟往事，向谁语。人生适意真难遇。对西风、满浮大白，狂歌起舞。便得腰悬黄金印，于世涓埃何补。愈想起、渊明高趣。莫唱当年朝士曲，怕黄花、红叶俱凄楚。愁正在，雁飞处。
张翥	摸鱼儿	元夕，吴门姚子章席上，同柯敬仲赋	作轴，末语及之。楚芳吴兰二妓名记苏台、旧时风景，西楼灯火如画。严城月色依然好，无复绮罗游冶。欢意谢。向客里相逢，还又思陶写。金尊翠。把锦字新声，红牙小拍，分付倦司马。繁华梦，唤起燕娇莺。肯教孤负元夜。楚芳玉润吴兰媚，一曲夕阳西下。沉醉罢。君试问、人生谁是无情者。先生归也。但留意江南，杏花春雨，和泪在罗帕。
元好问	南柯子	济川寿席	阀阅真王后，衣冠上客中。路人遥识紫髯翁。争信旧来文赋动南宫。得婿攀龙贵，生男射虎雄。寿筵休放酒尊空。且道几人全福与君同。
马钰	渔家傲	赠众师兄	奉劝同流听仔细。断荤戒酒全容易。不恋浮财浑小事。深可畏。轻轻独著无明起。大抵色心难拚弃。算来断制须由你。便把如雠如活鬼。宜远离。至於梦寐须回避。
袁易	江城子	余与勉夫应酬，人事之余，颇浮沉於	一月有二十九日醉也，同舟因语及此，吾二人抵掌大笑，就口占江城子一江云漠漠水潺潺。挂蒲帆。水云间。更有何人，得共此时间。说与红尘须左辟，明镜里，白鸥还。天风吹面雪消残。为春寒。放梅悭。咫尺吾庐，稚子候柴关。几首新诗千斛酒，人道我，转痴顽。
王恽	水调歌头	宴张右丞遂初园	园林足佳胜，钟鼓乐时康。去天尺五韦杜，此日汉金张。谁似主人好客，暂趁金华少暇，尊俎共徜徉。三馆尽英，簪履玉生光。眺东台，登北榭，宴南堂。露凉玉簪零乱，竹静有深香。醉听新声金缕，爱仰东山雅量，清赏兴何长。高咏遂初赋，松柏苍苍。
张翥	高阳台	题赵仲穆作陈野云居士山水便面	染黛浮空，凝妆伫远，数峰底事含颦。十样新眉，从他雨抹烟匀。龙绡便面宜歌舞，看亭亭、玉骨冰神。几销魂，翠被余香，锦瑟清尘。如今归去湖山畔，对一川平野，一片闲云。两两渔舟，相过桂渚兰津。谁将玉斧明月，柰琼楼、高处无人。忆王孙，芳草江南，暗残春。
王哲	苏幕遮	买背笼	柳条柔，麻线细。妙手玄功，密织牢缠系。合格身儿都捏腻。堪与王风，背上成家计。水云游，灵性慧。应用衣餐，里面深根蒂。脱下凡躯猜得谜。了了超升，全是伊相济。
马钰	满庭芳	骷髅样	样子骷髅，偏能贩骨，业缘去去来来。骋驰伶俐，不肯暂心灰。转换无休无歇，腾今古、更易形骸。空贪寿，饶经万劫，终久打轮回。遇师亲指教，创修一点，免落千崖。屏七情六欲，保护三台。玉虎金龙并凑，青莲内、捧出婴孩。无生灭，大罗天上，仙位得安排。
白朴	木兰花慢	覃怀北赏梅，同参政西庵杨丈，和	记罗浮仙子，俨微步、过山村。正日暮天寒、明装淡抹，来伴清樽。行云黯然飞去，怅参横月落梦无痕。翠羽嘈嘈树杪，玉钿隐隐墙根。山阳一气变冬温。真实不须论。满竹外幽香，水边疏影，直彻苏门。仿佛对花终日，拌淋漓、襟袖醉昏昏。折得一枝在手，天涯几度销魂。
魏初	鹧鸪天	室人降日以此奉寄	去岁今辰却到家。今年相望又天涯。一春心事闲无处，两鬓秋霜细有华。山接水，水明霞。满林残照见归鸦。几时收拾田园了，儿女团夜煮。
刘敏中	菩萨蛮	次前韵	看君自是丰年玉。赠行不用阳关曲。但把此心论。几人能似君。到官消息好。来岁春风早。再折绣江梅。寄君挥一杯。
王哲	御街行		玉芝一味通贤圣。这药治、真灵性。虚空臼内稳铺排，金刚杵、成精莹。摩诃般若蜜多和，练熟后、搓为铤。大悲千手丸来正。太阳火、烹炮定。堪宜使用黄芽，八琼水、共煎清净。从兹服了得长生。便永永、成。
袁易	谒金门		春睡倦。自捡花枝行遍。昨日新红今日变。细将袖染。翠扇迎风扑面。双燕飞来还转。帘外杨花帘里燕。相逢如未见。
侯善渊	西江月		杖上一瓢春酝，匣中三尺。眉间宝鉴镇妖邪。坐守更深半夜。金鼎烧成白雪，玉炉炼就黄芽。丹光潋滟泛琼华。天地氤氲相射。
周权	清平乐		南楼剧饮，梦到清虚府。曲听霓裳难记谱。缥缈白鸾飞舞。桂花枝上秋光。翠云影里疏黄。殿冷娥不闭，人间散与清香。
谭处端	如梦令	赠张李二公道友	堪叹浮生不久。尽迷气财色酒。如悟舍尘缘，共结云朋霞友。知友。知友。保护身躯不朽。
刘秉忠	玉楼春		翠微掩映农家住。水满玉溪花满树。青山随我入门来，黄鸟背人穿竹去。烟霞隔断红尘路。试问功名知此趣。一壶春酒醉春风，便是太平无事。
周权	水调歌头	庆寿	天上有仙客，家世说南州。精神炯炯秋水，胸次纳青丘。带取括苍风月，来听蓬莱环佩，笑阅几春秋。袖有如椽笔，落纸烂银钩。拥红金，披紫绮，尽风流。斗杓插子，开九荚恰生朝。正好年当富贵，再展青云步武，鬓影未萧骚。伫见纶音下，万里快封侯。
王哲	山亭柳		春景精研。花草新鲜。夏日赫绽红莲。忽然秋早至，见山亭、柳上鸣蝉。飚地朔风来到，飘白雪、遍山川。百岁光阴如指，一灵真性好搜玄。得后周全。养就神和气，结成丹、灿灿团圆。五道耀明齐聚，簇拥上。
邵亨贞	浪淘沙	感旧	江外雨初收。江水悠悠。旧时桃叶去难留。几度春风杨柳暗，不系离舟。别久减风流。梦断西楼。年年二月蹋青游。不是沙边无杜若，懒寄闲。
王丹桂	满庭芳		一点灵明，万情牵绪，岂曾时暂宁闲。轮回催逼，贩骨若丘山。由是迷心未悟，夸聪辩、驰聘伶奸。还同似，飞蛾投火，蝼蚁竞循环。今番。亲得遇，群仙降世，阐化人寰。示全真大教，直指玄关。常处常清常静，休持论、返老童颜。从兹后，除疑断妄，名姓列仙班。
姬翼	喜迁莺		欲明真趣。便扫荡多方，亡羊岐路。脱落皮毛，惟存真实，绝尽向时行步。一朵玉莲开展，不受纤尘点污。收绛雪，饮玄霜依旧，神丹圆聚。自得无疑虑。独向翠微，手植无根树。景气横空，灵源浴月，光彩一时挥布。万斛宝珠莫比，拥护收藏坚固。神莫测，鬼难呼，功满骖鸾归去。
赵孟＊	江城子	赋水仙	冰肌绰约态天然。淡无言。带蹁跹。遮莫人间，凡卉避清妍。承露玉杯餐沆瀣，真合唤，水中仙。幽香冉冉暮江边。?空捐。恨谁传。遥夜清霜，翠袖怯春寒。罗袜凌波归去晚，风袅袅，月娟娟。
尹志平	江城子	西山之通仙观，卜以重阳作醮。前数	微作，众意忧惶。八日发牒之后，俄而开霁，雨画夜毕。十日险雪复作，万古一辞，赞叹有胜缘。因作一词，以纪其实重阳佳节醮西山。暮天寒。叶斑斓。和气满川，无个不开颜。滞魄孤魂皆受度，功德备，出幽关。河清谷静气闲闲。寸心宽。保全安。白酒黄花，高会列仙坛。共庆吾门祖师佑，众真喜，万人欢。
姬翼	临江仙		人我是非相戏弄，浑如傀儡场中。虚声乱耳不知空。强分胡与汉，涂抹走西东。识破固非真实事，何殊拂面狂风。与伊相对且雷同。安身非取此，承当主人翁。
王哲	西江月		堪叹这般曲调。感他石女吹箫。山头漫说水频浇。海底虚言火燎。遭逢圆明正照。真风广布金飚。西江月里吃芝苗。味味将来了了。
王哲	夏云峰		守株林。无作用、空处独卧高岑。石枕草衣偃仰，极目观临。水桃山杏，随分吃、且盗阳阴。款款脱、尘躯俗状，三叠琴心。舞胎仙论浅深。自然见、不须重恁搜寻。已通玄妙，得步琼林。玉花丛里，从此便、养透真金。莹静与、清风皓月，长做知音。
张翥	解连环	留别临川诸友	夜来风色。叹青灯素被，早寒欺客。想寂寞、人在帘栊，望鸿雁欲来，又催刀尺。秋满关河，更谁倚、夕阳横笛。记题花赋月，此地与君，几度游历。江头楚枫渐赤。对离尊饮泪，难问消息。趁一舸、千里东归，眇天末乱山，水边孤驿。晚年华，怅回首、雨南云北。算今古、此情此恨，
李孝光	满庭芳	赋醉归	昨夜溪头，潇潇风雨，柳边解个渔舟。狂歌击楫，惊起欲眠鸥。笑杀子猷访戴，待到门、兴尽归休。得似我，裳衣颠倒，大叫索茶瓯。长怪天翁，赋人以量，偏曲如钩。有大于江海，小径盈。爱酒青莲居士，又何苦、枕藉糟邱。玉山倒，风流脍炙，底为子孙谋。
姬翼	鹧鸪天		云散风清雨后天。新荷擎露碎珠圆。清泉汩汩流尘外，白石岩岩赖醉眠。山色里，水声边。留连风月话重玄。溪童欲问人间事，笑指漫空柳撒。
张野	满江红	和金直卿冬日述怀	冻云垂野，乍乾坤惨淡，冰花飞落。卷地朔风寒彻骨，且把貂裘重着。美酒千钟，清歌一曲，未用伤飘泊。君看席上，玉人娇胜花萼。自笑老矣元龙，黄尘两鬓，镜里今非昨。不愿腰间悬斗印，不愿身骑黄鹤。非俗非仙，半醒半醉，只恐人猜却。钟期安在，为谁重理弦索。
丘处机	月中仙	赏月	日色西沉，上高台、回观天地寥廓。疏星隐现，空一轮明月，昭昭无著。皓然三界外，似百炼、青铜鉴跃。处处恩光被，家家照临，庭户启溟漠。长生万里清风，助乾坤荡摇，云雾难作。仙宫宝殿，正烂霞金碧，相辉参错。大哉销夜景，镇千古、含弘磊落。有志攀青桂，蟾宫兔边看捣药。
张翥	谒金门	酒后偶忆	春几许。红透数枝花雨。管领风光谁是主。酒边人楚楚。好与写将乐府。积与画教眉妩。醉后不知庭院午。隔帘双燕语。
马钰	满庭芳		人居浮世，身是浮生。贪婪浮利浮名。有若浮云聚散，无准无凭。浮华不坚不固，似浮沤、石火风灯。浮虚事，奈人人不悟，却以为荣。儿女金灯。浮虚事，奈人人不悟，却以为荣。儿女金枷玉，厅堂是，囚房火院迷坑。妻妾如刀似剑，近著伤形。无常苦中最苦，细寻思、胆颤心惊。唬得我，便回头，却做修行。
欧阳玄	渔家傲		四月都城冰碗冻。含桃初荐瑛盘贡。南寺新开罗汉洞。伊蒲供。杨花满院莺声弄。岁幸上京车驾动。近臣准备銮舆从。建德门前飞玉。争持送。葡萄马乳归银瓮。
王哲	木兰花令		鹤儿每每常相聚。点点苍苔啄食觑。青霄空外唳天时，明月光中频警露。逍遥鲜洁理毛护。自在游行惟顾步。怡然呼取舞风来，六个随余蓬岛。
汤弥昌	虞美人	题钱德钧水村图 延佑丁巳中秋日，德	翰林妙写溪村趣。茅屋知何处。溪翁想像住溪湾。一笑如今，家在画图间。西风门掩芦花溆。聊与渔家伍。人间不信有张翰。剪刀吴淞，空向。
姬翼	鹊桥仙		一团奸俏，一团性气。动处欺天昧地。伤他利己损生灵，广作业、交谁代替。冥司断制。如何回避。不许强辞抵讳。头皮换却不如今，受苦楚。
马钰	折丹桂	继重阳韵	父师痛教频频引。在俗心宁忍。须当酒色气财捐，到如今，有甚尽。冲和气脉何劳诊。一志修行准。参随鹤驾纵云游，离乡关，心意紧。
赵可	浣溪沙		火冷熏炉香渐消。更阑拨火更重烧。愁心心字两俱焦。半世清狂无限事，一窗风月可怜宵。灯残花落梦无聊。
尹志平	江城子	方壹过冬	严冬共喜小方壶。称幽居。论元初。话到三更，皆似觉清虚。万事有心求不得，凭象罔，获玄珠。一言了了性如如。乐无为。驾云车。朝拜高真，功满赴仙都。速悟人人俱有分，听予劝，莫痴愚。
王国器	西江月	题洞天清晓图 珊瑚网名画题跋卷十一	金润飞来晴雨，莲峰倒插丹霄。蕊仙楼阁隐。几树碧桃开了。醉后岂知天地，月寒莫辨琼瑶。一声鹤叫万山高。画出洞天清晓。
白朴	水龙吟	么前三字用仄者，见田不伐＊呕集，	盖仄无疑，或用平字，恐不堪协。云和署乐工宋奴伯妇王氏，以洞箫合曲，宛然有承平之意，乞词于予，故作以赠。会好事者为王氏写真，末章及采云萧史台空，洞天谁是骖鸾伴。伤心记得，开元游幸，连昌别馆。力士传呼，念奴供唱，阿郎吹。怅无情一枕，繁华梦觉，流年又、暗中换。邂逅京都儿女，欢游遍、画楼东畔。樽前一曲，余音袅袅，骊珠相贯。日落邯郸，月明燕市，尽堪肠断。倩丹青细染，风流图画，写崔徽半。
白朴	水调歌头		朝花几回谢，春草几回空。人生何苦奔竞，勘破大槐宫。不入麒麟画里，却喜鲈鱼江上，一宅了杨雄。且饮建业水，莫羡富家翁。玩青山，歌赤壁，想高风。两翁今在何许，唤起一樽同。系住天边白日，抱得山间明月，我亦遂长终。何必翳鸾凤，游戏太虚中。
姬翼	雨中花慢		林下山间，人市处处，天游在在玄虚。更不许丝毫增损，具足无余。漆桶甘沉默音，戏场自作涂糊。枯骸隐几，苍天谁问，枉用吹嘘。形名寓耳，缕真容，非铅非汞非珠。纵举似、百端拈弄，妙处难模。谁有轮扁手段，成风去垩功夫。头头物物，洪纤巨细，色色如如。
王吉昌	风入松		乾坤爻斡气玄黄。摄进退阴阳。造化数符周火候，动清风、递转天罡。简易浮沉变态，吐消息，琼浆。仙童觥饮奏宫商。引歌舞悠扬。半醉式微明月下，主邀赏、笑傲中堂。胁服群魔遁谠，擅祖意，转清凉。
元好问	感皇恩		浓露堪秋容，凉生晓。斗帐葱葱瑞烟袅。佩霞符梦，初诞灵妃娟妙。冰姿和玉骨、天然好。菊韵莲敷，翠眉年少。消得相如共偕老。深斟寿酒，惟愿早对新号。更朝先插上、宜男草。
王结	江城子	送赵致堂	嫩黄初上远林端。饯征鞍。驻江干。满袖春风，乔木旧衣冠。怎么禁持离别恨，倾浊酒，助清欢。夫君家世几鸾。珥貂蝉。侍金銮。莞库而今，谁着屈微官。鹏翼垂天聊税驾，抟九万，看他年。
吴镇	酒泉子	春波烟雨（在嘉禾东春波门外，?	一掌春波，矗矗帆闹如市，昔年烟雨最高楼。几度暮云收。三贤古迹通歧路。堵玲珑插濠罟。荷花袅袅间菰蒲。依约小西湖。
王处一	满庭芳	丹阳升霞作黄?，醮罢忆师，遂作	的祖纯阳，随时显异，密传师父仙宗。重阳悯化，遗教马扶风。斡运玄机顺应，真功就、三界圆融。垂光降，亡灵济度，都在碧霄中。诸公还悟解，顿抛俗海，体道皆同。聚玄珠丹宝，返老还童。定是超凡入圣，腾云外、光满山东。真无妄，汞成九转，直赴大罗宫。
许有壬	鹧鸪天	次韵李沁州寄酒	滴困檀槽碎玉声。青州合换沁州名。高风未论陶元亮，豪气应吞阮步兵。明老眼，慰浮生。人间势利一毫轻。羁愁如海都消尽，细和清歌带月。
马钰	满庭芳	立誓状外戒	专烧誓状，谨发盟言。遵依国法为先。但见男儿女子，父母如然。水除气财酒色，弃荣华、戒断腥膻。常清静，更谦和恭谨，无党无偏。布素婪耽度日，饥寒后，须凭展手街前。不得贪财诳语，诈做高贤。常怀慎终如始，遇危难、转要心坚。如退道，愿分身万段，永镇黄泉。
长筌子	雨霖铃		清晨凝伫。见风云济，及作时雨。阴阳协顺空中，为甘露、山泽敷布。点点如膏利益，洗灭妖氛，四海澄素。造化天地神功，扰扰浮生几人悟。乾坤美泽恩沾溥。胜娑婆、此价应难买。滋生万物荣苏，增瑞庆、兆民歌舞。五谷丰登，庶事康宁，遐迩安固。感上下和睦无为，敬礼玄元祖。
李俊明	满江红	咏雪	漠漠愁阴，银界晓、浩然一色。谁翦水、就中撩乱，燕山如席。天若有情天也老，高山底事头先白。甚教人、错恨五更风，花狼藉。寒欲退，刘义笔。深欲没，韦郎膝。问何如江上，孤舟蓑笠。君不见过门多恶客，等闲踏破琼瑶迹。便粗豪、下马坐人床，寻欢伯。
王丹桂	醉桃源	赠赵姑	修行径路坦然平。直须断爱情。邪思妄念不相萦。三尸势自轻。坐与卧，住兼行。常休忘静清。一朝忽尔显灵灵。辉辉晃晃明。
王丹桂	醉桃源	赵恭善生朝	前期三日是蕤宾。芝别紫宸。祥烟瑞霭结氤氲。同资诞玉真。才敏慧，性敦淳。常希道德邻。人间短景不堪陈。壶天别有春。
元好问	朝中措		夹衣晨起怯新霜。归路楚山长。只道佳期相误，梦魂夜夜谁行。镜中鸾舞，芝间鹊转，未抵欢狂。都把而今烦恼，见时别与论量。
王吉昌	南歌子		灵腑诸尘净，民山一气生。三田昼夜铁牛耕。鼓润风雷，金井长琼英。火力凭加减，冰肌应候烹。圆明方寸鬼神惊。悦畅仙童，饵讫恣飞行。
张＊	踏莎行	题破窗风雨图，和王筠庵韵 珊瑚木难	檐宿吴云，风经楚袂。门深不似春宵闭。碧疏吹溜湿灯花，客卿无梦寻珂里。翦韭吟边，听潮浪里。江悬漏杳归心碎。相思鸠外绿蓑寒，一帘。
王＊	沁园春	真风子	自小颠狂，平生落魄，放浪飘蓬。把三教玄机，从根识破，包含万象，混沌家风。问释谈机，问儒说理，问道言丹守个中。无拘执，但闲来捉虎，怒后擒龙。不分南北西东。信步逍遥到处通。向太华峰头，瑶池会上，诗吟万字，酒饮千钟。足下云生，袖中雷起，剑吐寒光射九重。真风子，出乾坤之外，劈碎虚空。
刘庭信	醉太平		泥金小简，白玉连环，牵恨惹恨两三番。好光阴等闲。景阑珊绣帘风软杨花散，泪阑干绿窗雨洒梨花绽，锦斓斑香闺春老杏花残。奈薄情未还。
张翥	鹊桥仙	丙子岁，予年五十，酒边戏作	功名一饷。风波千丈。已与闲居认状。平生一步一崎岖，也趱到、盘山顶上。梅花解笑，青禽能唱。容我尊前疏放。从今甘老醉乡侯，算不是。
元好问	感皇恩	末後乡人王怀玉乐府语也	梦寐见并州，今朝身到。未怕清汾照枯槁。百年狂兴，尽与家山倾倒。黑头谁办得、归来早。梁苑绿波，长安春草。惆怅行人暗中老。故人相送，记得临行曾道。故园行乐地、依然好。
许有壬	木兰花慢	至大戊申八月二十五日，同疏仙万	云左丞未老休致，指清露堂扁，命予二人分赋长短句，予得清字，皆即席成章，喜甚，榜之堂上。疏仙其甥也，后更号酸齐云渺西风天地，拂吟袖，出重城。正秋满名园，松枯石润，竹瘦霜清。扁舟采菱歌断，但一泓寒碧画桥平。放眼奇观台上，太行飞入檐楹。主人声利一毫轻。爱客见高情。便芡剥骊珠，莲分冰茧，酒注金瓶。风流故家文献，况登高能赋有诸甥。清露堂前好月，多应喜我留名。
刘秉忠	踏莎行		白日无停，青山有暮。功名两字将人误。褊怀先著酒浇开，放心又被书收住。一味闲情，十分幽趣。梦哦芳草池塘句。东风吹彻满城花，无人。
王处一	行香子	赠莱州刘小童	无相容光。莫放飘?散玄珠、宝颗真祥。随情流转，定落空亡。更道难成，功难就，业难当。处志精诚，把握阴阳。遍灵宫、宝殿行香。金童作对，玉女成行。得五门开，双关透，出昆冈。
李俊明	满江红	孟州长冯巨川诞日	解愠风来，天气爽、绿阴庭院。多少话、暂都分付，画梁双燕。明月欲随人意满，十分未惬?娥愿。但一年、一度寿觞时，身长健。玲珑曲，低低按。玻璃盏，深深劝。任春红、吹上桃花人面。簪履尽居弹铗下，烟岚休恨平嵩远。待试看、南极老人星，今朝见。
元好问	水龙吟	从商帅国器猎於南阳，同仲泽鼎玉赋	少年射虎名豪，等闲赤羽千夫膳。金铃锦领，平原千骑，星流电转。路断飞潜，雾随腾沸，长围高卷。看川空谷静，旌旗动色，得意似，平生战。城月迢迢鼓角，夜如何、军中高宴。江淮草木，中原孤兔，先声自远。盖世韩彭，可能只办，寻常鹰犬。问元戎早晚，鸣鞭径去，解天山箭。
尹志平	江城子	榆次县真常观作	真常应物要方圆。且随缘。行功全。眼正心明，认得化工权。日用无私当直养，浩气满，现胎仙。一时庆会兴无边。透重玄。永绵绵。照彻人间，幻境岂能坚。便约故园堪久计，观八水，玩三川。
王哲	夜行船		王哲害风都不管。乐清闲、恣情慵懒。纸袄麻衣，教人说短。我咱自知凉暖。一炷名香经十卷。三千日、行成功满。稳驾祥云，独通霄汉。尽。
马钰	捣练子	赠三水贾仙	炎炎火，滚滚汤。中间一点忒清凉。更玲珑，分处香。生祥瑞，吐祥光。瑞祥光彩结红霜。产胎仙，现玉皇。
侯善渊	踏莎行		混沌之中，杳冥踪迹。鸿溟初开辟。洞虚一点太阳星，神风气象恢洪奕。绰约冰肌，玉岩横碧。骇天惊地鹤一只。不惟出入太虚间，京山。
姬翼	春从天上来		肥马轻衫。富贵里功名，心醉如酣。枕中春梦，谁信鹏程，摩天巨翼图南。被目前虚幻，空撄扰、枷锁擎担。更何堪。向蝇头蜗角，苦苦贪婪。他日眼开方省，便声利场中，税驾停骖。着鞭方外，打破疑团，冷笑暮四朝三。现本来一点，凝然在、秋月寒潭。个中参。听金童谣唱，玉女玄。
马钰	渔家傲	自觉	梦见娇妻称是母。又逢爱妾还称女。因为前生心不悟。心不悟。改头换面为夫妇。从此山侗常恐惧。那堪更得风仙度。决要净清清净做。清净做。紫芝彼岸通玄路。
冯尊师	苏武慢		返照回光，终焉活计，何处可为依托。凋零郑圃，竹坞松溪，林下胜游行乐。霞友云朋，水色山光，幽隐烟萝岩壑。更堂堂、气概摩天，一点浩然廖廓。堪爱处、蝶戏花梢，苔生石径，风细日高帘幕。清虚器量，咀嚼乾坤，高迈市朝欢约。疏葛宽裁，瘦玉横拖，笑傲东篱吟酌。把真情欲写，柰何尘世，故人萧索。
马熙	太常引		园中风物水中亭。消得两娉娉。浊酒卷荷倾。早洗尽、筝声笛声。四堤晴柳，一天花气，付与晚山青。飞絮挟云轻。任膝上、瑶琴自横。
马钰	满庭芳	觉前非	不待人询，须当自问，如何用意图财。若非奸狡，无有自然来。心起悭贪嫉妒，宁思想、横祸非灾。欺天地，暗怀狠毒，怎不落深崖。阴司悬业镜，难谩难唬，难闲难推。却不如闻早，省悟心灰。物外追陪霞友，论长生、脱免轮回。修功行，不忘初志，定是赴蓬莱。
王安礼	万年欢		雅出群芳。占春前信息，腊後风光。野岸邮亭，繁似万点轻霜。清浅溪流倒影，更黯淡、月色笼香。浑疑是、姑射冰姿，寿阳粉面初妆。多情对景易感，况淮天庾岭，迢递相望。愁听龙吟凄绝，画角悲凉。念昔因谁醉赏，向此际、空恼危肠。终须待结实，恁时佳味堪尝。
周权	满江红	叶梅友八十	试问梅花，自逋仙后知音少。还又向、石林深处，结清边友。心事岁寒元不改，一生清白堪同守。历冰霜、老硬越孤高，精神好。心太极，天机早。闲共索，巡檐笑。只消他香影，都吟不了。五蕊三花才衍数，从头只数花为寿。管年年、南极照南枝，杯中酒。
刘处玄	满庭芳		三载施为，十全八九，有些未及功圆。不曾行疏，所惠自然钱。也不修斋动众，一麻麦、任润灵田。非外觅，无中造化，有口妙难言。道传。明易象，倒颠光运，天地之先。觉无形应物，非?中边。清静金婴玉姹，虚无里、汞结灵铅。六铢挂，大罗归去，重受玉皇宣。
谭处端	武陵春	赠李道人拆字	日劝君君不省，下越贪忙。识常常内转伤。肯恁思量。养灵根牢固取，目好回光。兀腾腾万事忘。内仙香。
张之翰	沁园春	不肖掾内台，时西溪王公为侍御史，	为前台掾。其后柳溪耶律公提刑河北，颐轩李兄都司台幕，皆平昔所敬慕者。至冬十月，迫以北归，由维扬至金陵，别行台幕诸公。适西溪柳溪拜中丞，遵晦擢侍御，颐轩恕齐授治书。越二十有五日，会饮颐轩寓第。时风雨间作，以助清兴。西溪草书风雨会饮之句,柳溪复出燕脂井阑之制，遵晦恕齐道古今之事，颐轩歌乐府之章，某虽不才亦尝浮钟举白，鼓噪其旁，一谈一笑，不觉竟醉。尝谓人生同僚为难，同僚相知为难，相知久敬为尤难。今欢会若此，可谓一台盛事，因作沁园春歌之四海交亲，别离尽多，会合最难。见西溪老子，情怀乐易，柳溪公子，风度高闲。铁石心肠，风霜面目，更著中朝霍与韩。知音者，有颐轩待御，收拾清欢。不才自顾何颜。也置在诸公?酢间。似蒹葭倚依，琼林玉树，萧蒿隐映，春蕙秋兰。南北乌台，当时年少，双鬓而今半欲斑。明朝去，向德星多处，遥望钟山。
白朴	西江月	李元让赴广东帅幕	皎皎风前玉树，煌煌腰下金符。陈琳檄草右军书。香满红莲幕府。政自雄心抚剑，不妨雅唱投壶。长缨系越在须臾。看扫蛮烟瘴雨。
长筌子	二郎神		诉衷情，为大地众生泪洒。晓夜忧煎贪活路，尽都被、妻男相挂。使万种机关图富贵，全不怕、犁耨高架。劝愚迷早悟，后世因缘，直言直写。幽雅。买玄妙不用钱价。只用他心灯常不昧，要万法灵通总压。待行满丹成归去日，把四假凡躯脱下。向桃源仙会，玉殿金楼，长春不夜。
姚燧	感皇恩	捧读雪楼宪使岁寒亭记，  节之?	寻丈岁寒亭，何多环侍。烟节雪?万青士。旄头铁甲，更两苍官为帅。落成天雨雪、皆奇事。不独玄冬，偏生幽思。六月清风失炎炽。三年转烛，君去岂无人至。惟应无坐啸、文章使。
元好问	水龙吟	东园醉后	两年金凤城边，等闲又见东风菜。侯门惯客，东园高宴，青云飞盖。水上幽亭，恍然真似，阑舟同载。望红楼翠壁，青田白鹭，谁信是，山阴塞。郁郁林梢紫动，便安排春来天外。醉魂摇荡，尊前何恨，狂香浩态。高枕吾庐，倒衣命驾，心期长在。为使君料理，潘郎老鬓，尽花枝戴。
鲜于枢	念奴娇	八咏楼 词品卷五	长溪西注，似延平双剑，千年初合。溪上千峰明紫翠，放出群龙头角。潇洒云林，微茫烟草，极目春洲阔。城高楼迥，恍然身在寥廓。我来阴雨兼旬，滩声怒起，日日东风恶。须待青天明月夜，一试岩维佳作。风景不殊，溪山信美，处处堪行乐。休文何事，年年多病如削。
王旭	大江东去	寿高伯川	月临南吕，正庭阶、开到尧三叶。风露清明钟气质，诞作人间豪杰。器宇宏深，襟灵阔远，物我俱融彻。滔滔欲海，回头一棹超越。试看南墅开尊，西池垂钓，此个情怀别。记得婆娑亭上酒，还到寿君时节。我梦登天，群仙相对，曾写长生牒。见君姓字，分明非是虚说。
尹志平	巫山一段云	清水作	应运开正教，随时见宝坛。众真降迹在人间。却要列仙班。化度群生无数。个个尽教开悟。一朝功满到蓬莱。劫运免三灾。
刘敏中	菩萨蛮	春雪后，访友东山	行行正向西山缺。遥遥望见东山雪。风色夜来间。杏花寒不寒。故人家远近。只向林东问。一径傍山开。鹊声迎我来。
马钰	临江仙	和赵殿试 拆木字起	访庚辛成造化，常清净童颜。哉表里得然。生真水，去复牵还。子投贤贤不面，庵辱教来干。分修炼在三关。人真宿契，悟放心闲。
谢应芳	如梦令		一带鹤溪环绕。溪上石田多少。春雨驾龙耕，种得玉芝瑶草。堪笑。堪笑。海水几番乾了。
马钰	满庭芳	赞重阳真人显异	悯化真人，重阳师父，头头物物皆通。归期预指，语话似心风。果应南京行上，升霞后、教训臧公。岐阳镇，顶冠下界，为我再传功。华亭城西现，救予疾苦，气布身中。在文登云上，显出慈容。县宰尼庞虎见，经顷刻、复返天宫。真实事，古今希罕，自是足人崇。
尹志平	江城子	庚寅年，通仙观醮罢复徊，不遂本愿	玉河别后出西山。晓霜寒。过重关。书疏相邀，须索赴清坛。度死超生虽好事，年已暮，鬓成斑。修真未就积功难。炼心宽。悟真闲。造化功夫，都在片时间。斡转玄机全至德，无可欲，列仙班。
王恽	水龙吟	丙戌八月十二日宴李氏宅，郡侯扎忽	日赋此曲以谢相逢一醉金荷，气豪长恨叹娱少。貂蝉贵待，内家声伎，琵琶最好。铁拨丝，划然中有，繁音急调。笑黄云出塞，青衫拭泪，恩怨事，君休道。且听新声硬抹，更银筝、与相缭绕。空堂雪辊，玉盘珠迸，清雄缥缈。汉殿承恩，侯藩作牧，此心未老。付曲中细写，他年事业，拜红云岛。
张野	满江红	秋日	风雨潇潇，便酿出、新凉庭院。人乍起、一簪楸叶，不堪裁翦。翠幄渐凋槐影瘦，红衣半老蕖香浅。到秋来、何止沉休文，难消遣。鸿雁杳，音尘断。空极目，烟波满。想故人此际，画阑凭遍。别久几将情做梦，归迟一向恩成怨。对西风、无语黯消魂，行云远。
刘敏中	水调歌头	戊辰年，寿乌总管	朱门蔼麟凤，画戟映貂蝉。重侯累将家世，更觉使君贤。皎皎秋霜怀抱，隐隐春风眉宇，形出性中天。袖手吏民喜，曾未试薄鞭。沸鸣弦，歌五绔，已三年。年来历城城郭，天也怪春偏。会见九重丹诏，收取一方霖雨，勋业迫凌烟。富贵与难老，真作地行仙。
元好问	临江仙	唐子西酒名齐物论，又曰养生主	谁唤提壶沽美酒，浮生多负欢游。窗明窗暗百年休。凉风催雁过，春水带花流。仰视浮云空自诳，往还岁月悠悠。三山那有凤麟洲。一杯齐物论，千古醉乡侯。
马钰	满庭芳	寄马行街董公书	同侗稽首，董公道伟。自远清论三岁。渴德之怀，笔舌岂能尽意。伏想迩来法候，愈冲和、燕居无滞。予今则，处环墙养拙，毋劳齿记。幸遇便风经过，把狂吟尺牍，通为一寄。岁月堂堂归去，有如流水。性命速宜了干，启虔诚、幸恕僭易。山侗拜，董公道伟，及诸道契。
王恽	玉漏迟	留别淇上诸君	浙江江路杳。苍茫自叹，南飞鸟鸟。故国回头，梦里青山吟绕。手把一麾南去，道不比、八州常调。君莫笑。南楼苦要，胡床舒啸。休扰。归去扁舟，若比似陶朱，尚犹年少。飞泳虽殊，友义固应明了。拟览九江秀色，谁凄断、关河残照。霜月晓。去去眼中人少。
张可久	人月圆	春日湖上 北曲聊乐府前集今	东风西子湖边路，白发强寻春。尽教年少，金鞭俊影，罗帕香尘。蹇驴破帽，荒池废苑，流水闲云。恼余归思，花前燕子，墙里佳人。
马钰	满庭芳	梦中见珍宝不知其数，至於衣襟盈满	公父子入予环堵。谈话之次，忽闻钟响，人皆惨然。於是赵公跪告诗词，方受纸笔，撒然觉来，遂作神光灿半首，叙梦中之事，录呈堂下道友。翌日，却有云中子苏先生引梦中所见者赵公至，言斯人新悟道，专投全真堂昨宵梦见，遍地黄金。珍珠玛瑙盈襟。满目珊瑚琥珀，玉树琼林。蓦闻不时钟响，谑人人、各有灰心。天水子，便前来稽首，索我清吟。接得花笺象管，方吟咏，梦回谁是知音。幸有清风皓月，悦我心琴。些儿的端妙处，看何人、有分搜寻。如同志，定将来，云步高岑。
王哲	上平西		向终南，成遭遇，做风狂。便游历、海上嘉祥。闲闲得得，任从词曲作诗章。自然神，共交结、认正心香。真清静，唯清湛，还清彻，处清凉。赤青黑白又兼黄。五般彩色，近来围罩宝珠光。这回应许碧霄上，明。
王哲	花心动		紧心狷，悟光阴、尘凡百年速。下手顿修，元本真灵，此日要除骸屋。居家坑堑先须跳，将身已、便令孤宿。静无触。气财色酒，一齐逐。俗景般般绝欲。要舍尽爷娘，共妻骨肉。自在逍遥，落魄清闲，认取里头金玉。琼英瑶蕊花心动，放香味、满空馥郁。异光簇。祥辉结成九曲。
王旭	大江东去	离豫章舟泊吴城山下作	南游三载，只江山、不负中原诗客。万里行装无别物，满意风云泉石。牛斗星边，灵槎缥缈，鬓影银河湿。哀歌谁和，剑光摇动空碧。回首帝子长洲，洪崖仙去，风雨鱼龙泣。海外三山何处是，黄鹤归飞无力。天下佳人，袖中瑶草，日暮空相忆。乾坤遗恨，月明吹入长笛。
李俊明	点绛唇	锦堂寿日	马上功名，射雕谁似将军手。一朝肘後。金印悬如斗。锦绣山川，何似人长久。闲中友。为君添寿。共劝忘怀酒。
王丹桂	瑶台第一层	吴大卿寿日	阴极阳升。当律应，黄钟正严凝。昔年此际，素云容裔，瑞气清英。玉衡潜运转，显弧南、一曜增明。降仙卿，渐风晴阆苍，月冷蓬瀛。峥嵘。天才富赡，早年名遂与功成。顺天合道，退身养浩，同辈吞声。客中开小宴，会朋俦、交错霞觥。醉还醒。表冰姿玉骨，寿占椿龄。
王哲	卜算子		赶退日中鸟，捉取月中兔。便著晶光覆了身，金马住。方是重阳做。交位显真功，换质成真趣。到此还知自在游，玉马去。走入云霞路。
许有孚	柳梢青		远岫浮岚。澄江拖练，飞梦雪帆。乐事关心，菊朝烹蟹，灯夜传柑。春郊随处行庵。听驺从、携花几篮。洲渚凝妆，园林穷胜，好个江南。
王哲	苏幕遮	滕奇放龟	此神龟，深谢放。厚德深恩，杳杳冥冥广。毛宝当时还岸赏。答报於公，别有明明相。戏金莲，通揖让。千载遐龄，就寿增嘉况。返顾精神添莹朗。一气烦公，送到云霞上。
王恽	水调歌头	和赵明叔韵	西山卷残雨，天宇翠眉修。余霞渐成绮散，楼外月如舟。漾漾银河垂地，浩浩天风拂枕，吹满一帘秋。觉我清兴远，归梦到岩幽。野猿惊，山鸟笑，欲何求。十年一官黄散，了不到封侯。自有竹林佳处，满酌尊贮酒，一醉共浮休。夔契在廊庙，畎亩不须忧。
王吉昌	一剪梅	断空	夺得周天火候煎。丹炉昼夜，煮汞烹铅。海源江岸气喷烟。继日奔腾，通贯三田。不悟冥冥入定禅。神离气散，子母难圆。阴阳失媾昧玄玄。九载三年，不见壶天。
张翥	金缕词	送王季境还广陵	西子湖边路。看依然、水光山色，自宜晴雨。天上归来重载酒，惟有旧盟鸥鹭。笑鬓影、星星如许。公子华筵凉似水，更绿鬟、窈窕歌金缕。留晚醉，看眉妩。三生书记真豪举。把平生、香奁软语，锦囊佳句。君到淮南明月夜，为问崔娘安否。翻作、锦筝新谱。只恐惊鸿花外起，趁行云、直过沧江去。飞不到，断肠处。
王丹桂	满庭芳		四业三彭，七情六欲，终宵永日教唆。输他圈，难出黑风波。起尽悭贪嫉妒，生机狡、无限张罗。堪嗟处，从今至古，谁是不遭呵。王哥。亲说破，直须决裂，慎勿蹉跎。把无情慧剑，每每频磨。假使当场临阵，加刚锐、辟散群魔。归来后，民安国富，齐唱太平歌。
谭处端	西江月		顿悟轮回入道，时中锻炼绵绵。存存损损恁专专。要免将来流转。火灭莲开五叶，烟消玉结三田。欲超无上离人天。了取空虚古殿。
王丹桂	小重山	述怀	猛悟尘劳跳出笼。胸襟多少事，尽成空。逍遥物外效愚蒙。真脱洒，端的好家风，启户对松峰。红尘飞不到，白云中。道心不与利心同。开怀抱，高卧养疏慵。
谭处端	踏莎行		舍俗修行，超尘归素。安恬寂淡忘思虑。颠狂猿马锁空房，灵源一点常教住。莫觅金翁，休搜龙虎。清清闲暇逍遥做。慧风吹散岭头云，一轮。
马钰	满庭芳	鸣鹤馀音卷之三	吾剑非凡，玉皇宣赐，非吾谁敢承当。青蛇三尺，时复起祥光。剔起乾坤骨髓，劈开太一真阳。何人铸，耶溪欧冶，金水配柔刚。不知何处用，除邪斩怪，宁静诸方。斡开万象，尽化玄霜。惟有修行不谨，轻轻指、魂魄飞扬。匣中响，雷声震动，万里鬼神藏。
姬翼	洞仙歌		百年光影，绿鬓须臾改。扰扰劳生是非海。料存亡、隐显盈虚兴废事，尽默听、玄中真宰。甚狗苟蝇营，为浮名薄利苦萦心，万般机械。闲中一着，莫妄生枝派。平地瀛洲故人在。运灵风扫荡情尘，须勘破、生死牢关悬解。便领略玄珠用无穷，得自在逍遥，去来无碍。
马钰	满庭芳	赠湖口王先生	山侗谨劝，名利人人。只知富贵安身。岂悟吾门一著，出世根因。虎龙交驰凤阙，更无中、婴姹成亲。谁信道，并不忏凡俗，夫妇婚姻。金木三般问隔，用玄机斡运，混合成真。顿觉男儿怀孕，不神而神。性命不由天地，自心知、永占长春。神光灿，跨云归，参礼洞宾。
长筌子	瑞鹤仙	花开阆苑	武陵溪上看，睹阆苑瑶台，应是花绽。风流世间罕。喷清香鲜异，紫芝相间。东君不管。更别有、长春手段。向无为树上芬芳，光彩日常呈现。堪献。玄元根本，锦绣枝梢，是谁亲见。何方贵显。金莲会，任舒展。这天生雅艳，一种琼英，只许神仙作伴。若诸人，采得归来，玉京赏玩。
邵亨贞	昭君怨	拟古	江外谁家双浆。激破浪花微响。金翠小鸳鸯。对悠扬。望断涔阳极浦。不是凌波归处。行过画桥阴。又沉吟。
马钰	柳梢青	藏头	轮不催生灭。焰里莲开五叶。得金花，成芝草，分无阙。生马钰愚人，然悟家缘痛切。劈恩山，明千古，谈心月。
元好问	踏莎行		月挂琼钩，日添乡线。绮花翻良重重卷。风口环佩晓珊珊，画堂羯鼓催开宴。翠缕香凝，玉膏酒滟。仙翁莫诉玻璃满。凤衔丹诏下云霓，千秋。
王哲	定风波		万万人中这个人。忽然自悟说良因。恰似白莲花一朵，尖新。泥沙脱了出迷律。邀住清风开嫩脸，朗窥明月作毗邻。住向空中胜馥郁，灵真。
王庭筠	菩萨蛮		客愁枫叶秋江隔。隔江秋叶枫愁客。行远望高城，城高望远行。故人新恨苦。苦恨新人故。斜日晚啼鸦。鸦啼晚日斜。
杨果	太常引		一杯聊为送征鞍。落叶满长安。谁料一儒冠，直推上，淮阴将坛。西风旌旄，斜阳草树，雁影入高寒。且放酒肠宽，道蜀道，而今更难。?
王哲	渔家傲	兄去后赠侄元弼元佐	元弼前来并兄佐。尊亲还知麽。昨日笑兄心转破。休摧挫。后番决定安排我。这个传来唯这个。顺生死如何躲。弃墓坟离枷锁。除灾祸。无生路上成困果。
谭处端	菩萨蛮		慧刀挥处人头落。虹霓万道冲云脚。灭尽我人心。何劳向外寻。白莲生火里。法忍无生死。忍辱两皆空。龟毛兔角同。
邵亨贞	唐多令	拟龙洲  钱塘晓渡	晨色动征衣。疏钟隔翠微。小蓬莱、烟树高低。潮去潮来吴越恨，江上月，故依依。人老昔游非。愁多春梦稀。旧相思、重见无期。苏小门前杨柳树，应折断、最高枝。
张野	风流子		离思满春江，当时事、争忍不思量。记芳径月斜，凭肩私语，兰舟风软，携手寻芳。回首处，青山遮望眼，绿柳系柔肠。云落雨零，燕愁莺恨，宝钗留股，鸾镜分光。天涯飘零客，情缘向何处，最是难忘。犹剩满襟清泪，半臂余香。心似雨花，一枝寂寞，梦随风絮，万里悠扬。谁信觉来依旧，烟水茫茫。
曹伯启	水龙吟	用杨修甫学士登岳阳楼韵	岳阳西望荆州，倚楼曾为思刘表。国亡家破，当时豪俊，鱼沉雁渺。王霸纷更，乾坤摇荡，废兴难晓。记观山纵酒，巡檐索句，宿官舫，篷窗小。不畏黑风白浪，伴一点、残灯斜照。棹歌明发，天光无际，得舒晴眺。万里驰驱，千年陈迹，数声悲啸。试闲中想像，兴来陶写，付时人笑。
侯善渊	使牛子		精亏魄散游漾。把天真、变成虚妄。逐境性昏沉，苦海忙忙任流浪。前程路险如何向。劝汝等早修无上。无上遍知明，明照离数焕师旷。
袁易	菩萨蛮	和天民赋十月海棠	朱唇初注樱桃小。逞娇搀占东风早。似妒腊前梅。百花头上开。绛云生夜暖。卯酒醒时晚。最怕泪阑干。何须带雨看。
尹志平	西江月	赠儒士王子正	本性元虚不二，奈何情欲交加。人能顿悟道生涯。世态分明是假。更要深通玄奥，须当拂去矜夸。含光默默养灵芽。便是无为造化。
张翥	摸鱼儿	赋湘云	问湘南、有云多少，不应长是为雨。平生宋玉缘情老，赢得鬓丝如许。歌又舞。更一曲琵琶，昵昵如私语。闲悲浪苦。怪旧日青衫，空流泪满，不解画眉妩。空凝伫。十二峰前路阻。相逢知在何处。今朝重见春风手，仍听旧弹金缕。君且住。怕望断、蘅日暮伤离绪。新声自谱。把江北江南，今愁往恨，尽入断肠句。
元好问	鹧鸪天		玉立芙蓉镜里看。铅红无地著边鸾。半衾幽梦香初散，满纸春心墨未乾。深院落，曲阑干。旧欢新恨苎衣宽。几时忘得分携处，黄叶疏云渭水。
张雨	东风第一枝	玉簪	清泪如铅，绿房迎晓，宝阶低拥云叶。蜻蜓飞上搔头，依前艳香未歇。西窗暗雨，怪帘底、参差凉月。正一丛、深倚琅，石上只愁磨折。问瑶草、应怜短发。曾醉堕、无声腻滑。羞他金雀钿蝉，似高水仙罗袜。芳心断绝。谁与赠、湘皋琼。试折花、掷作银桥，看舞素鸾回雪。
赵功可	柳梢青		客里凄凉，桐花满地，杜宇深山。幸自君来，谁教春去，剪剪轻寒。愁怀无语相看。谩写入、徽弦自弹。小院黄昏，前村风雨，莫倚阑干。
梁寅	忆秦娥	为南溪廖氏题古梅	湖山曲。山头花照湖波绿。湖波绿。盈盈仙子，镜中颜玉。百千年树繁英簇。春光却在幽人屋。幽人屋。自然富贵，海珠千斛。
蒲道源	秦楼月		昌期遇。天齐九五符乾数。符乾数。今朝称贺，载逢初度。金茎玉屑和丹露。宝炉沉水腾香雾。腾香雾。祈君万寿，永承洪祚。
刘仲尹	鹧鸪天		骑鹤峰前第一人。不应著意怨王孙。当时艳态题诗处，好在香痕与泪痕。调雁柱，引蛾颦。绿窗弦索合筝?砌台歌舞阳春后，明月朱扉几断。
元好问	玉楼春		惜花长被花枝恼。一夜落红纷不扫。绿云为幄绣为，不惜春衫还藉草。尊前莫恨春归早。来岁花开应更好。丁宁双燕促春还，向道惜花人未老。楚娘最瘦腰围小。会看新声歌水调。已看天上驻行云，更向花间留晚照。倾城不博嫣然笑。胜破千金犹恨少。少年恰是惜春时，第一莫教容易。
许有壬	忆秦娥	送牛农师二首	春山碧。诗成马上应相忆。应相忆。卢沟桥畔，晚云如织。人生有别休多惜。但悲后会知何日。知何日。暮云心绪，断鸿消息。
张之翰	沁园春	游孤山寺寄姜中丞	若论西湖，颖川汝阴，俱难似之。正涌金门外，天开罨画，钱塘岸侧，城展玻璃。曾借扁舟，晚凉一棹，先向孤山近处嬉。回头望，是吴山楼阁，烟霭参差。淡妆浓抹相宜。道不独晴奇雨亦奇。访欧公遗像，仍存古井，逋仙旧隐，犹有荒祠。泉若通灵，梅如解语，应也怪公题咏迟。从今后，怕公余无事，准备新诗。
王旭	水调歌头	和张都运李氏柳塘赏荷韵	我爱此塘好，碧水映红蕖。垂杨袅袅烟笼，绿发倩风梳。医却尘埃俗病，唤起沧浪幽兴，怀抱一时舒。更把直钩钓，得意不须鱼。忆当年，吟北渚，醉西湖。兰舟撑入云锦，未必画中如。世事春风一梦，回首欢游安在，烟海隔蓬壶。清赏有今日，题壁记来初。
姬翼	蓦山溪		平生懒散，不识闲烦恼。蜗舍但容身，更谁问、瑶台琼岛。比邻纵有，三两野人家，忘取舍，绝将迎，门外何曾到。烟霞痼疾，妙药难除疗。只管放心闲，未肯把、灵源胶扰。住行坐卧，此外别无能，真个事，乐逍遥，便是前程了。
洪希文	品令	试茶	旋碾龙团试。要着盏无留腻。云献瑞，乳花斗巧，松风飘沸。为致中情，多谢故人千里。泉香品异。迥休把寻常比。啜过惟有，自知不带，人间火气。心许云谁，太尉党家有妓。
许有壬	南乡子	夜寒无寐仍就韵凑来粗语，以供一粲	鸟鹊欲填河。多持更上坡。虫鸟无知徒自苦，谁呵。恰似贪人少已皤。市也好婆娑。要染先生面色酡。有口难言今只可，狂歌。终岁陶陶。
张翥	木兰花慢	题红犀扇面	记西湖送别，曾共绾，绿杨丝。怅水去云回，佳期杳渺，远梦参差。重来访邻寻里，爱卿卿、不减旧风姿。不着银筝清怨，难题纨扇相思。暗香销尽合欢枝。留在锦囊诗。又越北闽南，秋随雁影，花老莺儿。应缘采春情重，便湖、春色恋微之。扶起晓窗残醉，潮平月落多时。
张之翰	南乡子	元夜，嘉陵江观放灯后作	灯夕在江阴。绿酒红螺不厌深。醉眼清江江上看，更沉。放尽春风万炬金。流到碧波心。水竹连舟尽自禁。此夜此情谁会得，如今。都付青崖。
王哲	蓦山溪	叹驴儿	驴驴模样，丑恶形容最。长耳嘴偏大，更四只、脚儿轻快。肌肤粗偻，佗处不能留，挨车买，更驮骑，拽遍家家。任鞭任打，肉烂皮毛坏。问你为何因，缘个甚、於斯受罪。忽然垂泪，下语向余言，为前，忒跷蹊，欠负欺瞒债。
谢应芳	点绛唇		海上归来，鬓毛枯似经霜草。薄田些少。茅屋园池小。三子犁锄，三妇供萍藻。村居好。兔园遗稿。是我传家宝。
张之翰	唐多令		冠上满尘埃。未弹君莫猜。有诸公、暮省朝台。醉后狂歌歌后醉，能办此、竭吾才。可以慰幽怀。此时何有哉。道寒梅、又欲新开。碧玉枝头今几蕾，须一一、寄书来。
蒲道源	清平乐	寿李平章	年宫教。龙随天造。定策两朝儒者效。勋业更谁能到。玉堂暂得余闲。归燕坐知还。待满令公书考，却回丝竹东山。
王恽	太常引		春风碧水静林丘。对书史，日优游。来往更风流。问谁似、东陵故侯。黄陂襟度，曲江誉望，山立看扬休。春酿尽禁。拚醉尽、蟠桃上秋。
马钰	南柯子		梦里游郊野，骷髅告我来。哀声声切切声哀。自恨从前，酒色气兼财。四害於身苦，人心竟不灰。致令万劫落轮回。悔不当初，学道做仙材。
吴镇	渔父		绿杨湾里夕阳微。万里霞光浸落晖。击楫去，未能归。惊起沙鸥扑鹿。
张可久	人月圆	春晚次韵 北曲聊乐府前集今	萋萋芳草春云乱，愁在夕阳中。短亭别酒，平湖画舫，垂柳骄骢。一声啼鸟，一番夜雨，一阵东风。桃花吹尽，佳人何在，门掩残红。
张野	太常引	寿高右丞自上都分省回	巍然勋业历台司。一柱尽能支。报国与忧时。怎瞒得、星星鬓丝。龙门山色，滦河云影，添入介眉诗。沉醉莫推辞。趁秋满、天香桂枝。
元好问	浪淘沙		春瘦怯春衣。春思低迷。雨声偏与睡相宜。懊恼离愁寻?酒，已被愁知。烟树望中低，水绕山围。丁宁双燕话心期。昨夜狂风花在否，明日郎。
元好问	婆罗门引	望月	素蟾散彩，九秋风露发清妍。常娥尽有情缘。留著三五盈盈，永夜照凭肩。看晚妆临镜，若个婵娟。寻常月圆。恨都向、别时偏。几度邮亭枕上，野店尊前。珠明玉秀，算一日、相看一日仙。人共月、长似今年。
谭处端	蓦山溪		中碌碌，虚幻名和利。休恁苦劳心，镇区区、伤神损气。回头是老，悟即便抽身，荣华，绝财色，乐道超浮世。恩情爱恋，鼎内如鱼戏。休论早修持，甚一日、推他一日。风人低劝，微语破迷痴。早下手，速为之，做个前程计。
邵亨贞	摸鱼子	寒食雨中	倚阑干、暮云千里，天涯芳草凄楚。巷陌重门掩，何况满窗疏雨。江上路。又还见、黄金暗柳千万缕。荒村岁序。纵燕子新来，梨花未埽，好景自虚度。江淹老，谁解重吟恨赋。东风依旧南浦。青灯店舍长安道，梦里翠屏朱户。闲院宇。怅犹记、佳人秉烛深夜语。新诗漫与。柰世事驱驰，流光荏苒，回首更延伫。
王哲	武陵春		日醍醐长灌顶，丙反相亲。有琼浆与玉津。火养精神。地醒来寅地醉，九按三巡。子於金得味。赏武陵春。
程文海	鹧鸪天	寿郝仲明御史	庚暑初消酷吏更。秋风新动仕途清。生辰长占中元是，今岁欣逢二美并。冠獬豸，掌铨衡。镜般明了水般平。手中一卷山翁启，人道延生北斗。
许有壬	太常引	至正辛未春，环枢堂海棠开，偕冯公	今年花发事务方股，欲寻旧盟，跬步牵絷，堂西漱芳亭方池种芙蕖，连岁约观，而皆不果。六月初日，祷雨一过，则红衣落尽，翠房森矗矣。口漱芳亭下小方塘。清散水芝香。回首翠成房。忍不待、佳人奉觞。紫垣朝暮，红尘车骑，遮断白云乡。老我重寻芳。又浑似、今年海棠。
姬翼	西江月		觉性从来具足，天真本自完全。浮生多被眼睛瞒。并月空花缭乱。八识元从孰起，六根本是谁般。豁然打破这疑团。吾道分明一贯。
张可久	浣溪沙	感旧	翠袖清风品玉笙。罗裙凉月按瑶筝。少年不饮若为情。老眼那知谁尔尔，小楼无复旧卿卿。石林高卧听松声。
王恽	木兰花慢	送史诚明总管还洛阳，春日饮饯任	爱春光淡沱，歌吹暖，竹西亭。正花簇金鞍，香翻雪树，碧酒同倾。谁将翠帷双卷，拥红妆、临水照娉婷。缥缈凌波仙子，依稀罗袜尘生。使君高兴动青冥。心事怯流莺。对如画江山，一时豪杰，湖海交情。自怜鬓华如此，且相逢、一笑惜飘零。明日河阳客舍，春风柳色青青。
王哲	瑶台月		闲闲景致，真闲悟清清，方可分付。元来那个本有，须令坚固。便结作、一粒金丹，五色明霞敷布。同相守，能相聚。回光射，返光顾。遭遇。圆成决得，真师举度。此则助正鲜素。更永永、绵绵响慕。应知道还处，亘初存住。逐莹莹瑞彩祥辉，珍宝珞琏步。胎仙舞。神仙路。金童引，玉童谕。堪赴。瑶台月照，琼筵雅聚。
侯善渊	声声慢		公邻烟水，我弊嵩峰。天涯杳隔难通。悟理非遥，目前不二清风。宝月孤高洞鉴，印千潭、普照玄洞。无彼我，混华元仙景，一体真空。如此知心志友，更何须贡马，驿路尘红。念某形疲，不须远远相躬。稽首同流勿罪，施宽慈、意莫忡悦。开青眼，用神光体入，不动之宗。
谭处端	永遇乐	赠＊州王三校尉	飘逸闲行，坦然稳路，任云任水。落魄婪耽，蓬头垢面，朝日常如醉。腾腾兀兀，遨游闲散，去住并无萦系。觅残馀、填肠塞肚，到处夜来睡。人人未悟，修持都是，自着难为割离。爱欲无涯，煎熬苦海，生灭何时已。一蓑笠，随缘且过，便是道人活计。你咱自、迷情未肯，且只恁地。
马钰	玉楼春	赠＊溪张先生	元阳烹炼金光阙。不使暗魔来盗窃。常持清净有功能，永结神丹无漏泄。闲心一片如冰雪。自有长生无夜月。盖因离坎虎龙调，消尽我人猿马。
张雨	满江红	开元斗室落成，玄览真人命名得?	笑向桃花，又一番、玄都春色。彷佛记、主家阴洞，不多陈迹。竹里棋枰憎乌污，林间鹤语无人识。怪东风、迟暮却归来，庞眉客。沟水涨，云充斥。环堵隘，花狼藉。似石鱼湖小，酒船宽窄。庭下已生书带草，旁人错认扬雄宅。问青天、明月落谁家，无心得。
张翥	唐多令	寄意箜篌曲	花下钿箜篌。尊前白雪讴。记怀中、朱李曾投。镜约钗盟心已许，诗写在，小红楼。忍泪上云兜。断魂随彩舟。等闲闲、惹得离愁。欲寄长河鱼信去，流不到，白鹭洲。
高道宽	苏幕遮		灭无争，真火候。升降全凭，一点丹无漏。锁定元初兴宇宙。月到离宫，自有神明佑。炼天和，真药就。片饷工夫，看是谁参透。玉徇钻冰仙乐奏。朝现三清，万劫长春寿。
王哲	踏莎行		道修真，人会叹。中说得终无断。也磨出慧锋开，头自有仙家赞。动光明，常圆满。清泉莹堪教看。前只是这些儿，心认破山头玩。
元好问	浣溪沙		秋气尖寒酒易消。秋怀元酒更无聊。夕阳人影卧平桥。菊就雨前都烂熳，柳丛霜罢便萧条。夜来风色似今朝。
王恽	点绛唇	喜芍药发芽	红叶当，朝来拨土红芽秀。画阑晴书。凭暖佳人袖。一粒丹砂，谁点仙根透。从今后。为渠酿酒。去作花闲友。
马钰	西江月		莫讶马风厮。人情且要和同。至於行步敢从容。踏地仍怀恐痛。无作无为妙用。常清常净真功。住行坐卧逐王风。岂敢心猿内动。
元好问	朝中措		时情天意枉论量。乐事苦相忘。白酒家家新酿，黄花日日重阳。城高望远，烟浓草澹，一片秋光。故国江山如画，醉来忘却兴亡。
许有壬	江城子	次韵	懒于沙鸟拙于鸠。为无求。得无忧。底事疏狂，却效子长游。毕竟无求何用出，求不得，亦宜休。西风真解酿羁愁。试登楼。望南州。黄叶疏云，摇荡一川秋。更被谁家多事笛，吹不尽，思悠悠。
王吉昌	水龙吟		冲和牧养循天数。暗契运行躔度。阴阳恋态，风雷云电，相凝作澍。点滴灵源注。遍浇溉、宿尘难污。显曲江莹静，乌擒玉兔，桂柯宿、吐红雾。二气氤氲结聚。散金光、三曲密布。炼成健体，童颜滋润，飞行馀裕。神变超尘，趣表清净，真容全露。是劫来一段，通天活计，在人人悟。
张翥	浣溪沙		珍重千金一诺同。小红楼上舞筵中。谁知别路太匆匆。愁杀二分无赖月，凭将万里有情风。为传消息宋家东。
刘敏中	清平乐	九月回至隆兴 隆兴厅事壁间作六鹤图	云峰咫尺。竹静芭蕉静。鹤绕苍苔行又立。不见高堂素壁。簿书骑匆匆。暂时留住衰翁。一片归心难画，野亭绣水秋风。
萧烈	八声甘州	前题分得文字 元草堂诗余卷中	可怜生，飘零到茶，依然旧销魂。残春几许，风风雨雨，客里又黄昏。无奈一江烟雾，腥浪卷河豚。身世忽如叶，那自清浑。荷厌悲歌笑语，奈天涯有梦，白发无根。怕相思别后，无字写回文。更月明洲渚，杜鹃声里，立向临分。三生石，情缘千里，风月柴门。
张伯淳	玉漏迟	寿张右丞	太平元夜好。鳌山宴彻，祥烟凝晓。端正婵娟，为我玳筵留照。曾待龙潜旧邸，更欣际、鸿图初造。人尽道。两宫柱石，元真廊庙。天转右辖星，尽向上勋名，历阶须到。商鼎周彝，时奉退朝吟啸。剩有埙?韵雅，况庭户、纤尘如扫。经济了。长醉遂初春早。
袁易	青玉案	和友人寿席	春来十日春多少。扶路金钗试灯早。旋翦寿幡飞蝶小。东家垂柳，西家明月，风物年年好。种桃三千今馀九，谁道桃花笑人老。万事浮云如过鸟。浣溪佳句，柴桑新酒，天地何时了。
马钰	女冠子	鸣鹤馀音卷四之	人命无常，看青云、雨过山水。韶华尽过了，百年如梦，有似希夷。忘情绝爱念，好把意马心猿牢系。绵绵密密。有似出息。常不保入息。十年一似修真理。做神仙、万无一失。门生莫生疑。若有纤毫虚谬，马风罚作阴山为鬼。心行常不昧。遍十方、观照天地。累成功行，自有金童来认。
程文海	金缕歌	寿大人	新月溶青荔。望天边、寿星一点，白云千里。又是吾翁初度日，两见童颜十四。多绛县、老人一岁。想得姑仙麟脯宴，进蟠桃、满引霞杯醉。群玉树，可人意。痴儿未了公家事。喜此中、堂名绣采，晨昏如侍。着个斑衣浑鼓舞，却把寿卮遥跪。祝翁寿、三山一似。已洁清香凝寝处，奉安车、弭节徐徐至。就禄养，看孙戏。
王哲	捣练子		从来性，本来命。无形无质怎生惺。哩，哩。汞中明，铅中莹。霞光里面通贤圣。哩，哩。
尹志平	西江月		浅见有知有识，深通无悟无迷。了然顿觉入希夷。此是男儿正智。达道岂离方寸，明心何在天西。终朝闲坐细寻思。裂转机关便是。
宋＊	点绛唇	沔阳道中	泽国春生，葑田青接重湖浅。鸳凫弄暖。得意烟波远。阴道元宵，晴望花朝转。和风扇。群芳开遍。应过京山县。
陆文圭	点绛唇		永夜无聊，更堪点滴听帘溜。枕寒难就。堆乱床衾绣。人面桃红、还忆擎将手。君知否。倚门独守。又是清明后。
袁易	江城子		烂铺蜀锦写乌丝。忆倾卮。燕来时。犹记半揎，云袖见凝脂。燕子只今何处去，庭院悄，误心期。绿芜凋尽众芳迟。弄仙姿。瞰方池。堕井残妆，依约景阳妃。不比春宵常苦短，拚剪尽，烛千枝。
邵亨贞	南柯子	次韵卫立礼春街蹋月	门掩黄昏后，风销绛蜡时。行春小队夜参差。一曲仙音，飞上广寒枝。不访金钗客，空歌白衣。画桥梅影散玻璃。月底婆娑，带得暗香归。
元好问	定风波		小香来醉梦中。梦回幽赏惜匆匆。只道南枝开未半。谁唤。等闲都逐晚云空。潇洒小溪新雪后。唯有。萧萧霜叶卧残红。几欲问花应有恨。休问。争教不肯嫁春风。
谭处端	减字木兰花		水云皮袋。似水如云长自在。自在闲人。闲里搜寻物外身。任行任住。色外真空闲里做。欲觅真空。只在南山尽静中。
刘处玄	满庭芳		体挂云衣，身如布素，应为莫厌清贫。道无形象，大悟里头真。憎爱心无有德，俱赞美、归顺良因。洪禧至，闲看法教，松竹每为邻。真亲。全性命，明今达古，混世忘尘。若依余常善，永免沉沦。蓬岛仙乡咫尺，蜕形去、现出真神。碧霄疑脱一字大罗天上，无缺宝光新。
李孝光	水调歌头		月来印千水，云去露千山。乾坤一草亭耳，为我洗愁颜。东户太湖摇碧，北户长松立铁，此岂是尘寰。老子乐何事，在山水之间。算吾生，，只饶闲。平时斗酒本劳，笑语亲讥讪。千古武陵溪上，鸡犬也应问讯，春梦落花斑。李愿大佳士，谁为赋归盘。
曹伯启	鹊桥仙	舟行辰沅江中，小词数阕，呈建中御	杜鹃声诉。鹧鸪声助。催上黔阳归路。轻舟短棹泛沧浪，沾两袖、夜郎烟雾。云山如暮。滩流如怒。石齿然无数。天涯愁绪不堪论，这光景。
刘处玄	感皇恩		圣观号天长，星冠云服。养成金玉体，真无朽。信知大道自然，无中明有。世华心不恋，游玉屋。外贫保命，隐真居陋。亘初无相貌，胜丰厚。桑田海变，这个无形坚久。暗祝吾皇德，齐天寿。
刘敏中	破阵子	梓庆齐戒入山林，见成锯乃加削焉，	，盖材之生蟠错曲直，莫不有自然之质。制器者因其质之自然，用其巧而不以巧自私，则巧存而器全，是之谓以天合天者欤。今之杖有韵书所谓老人杖者，著横握焉，枘而胶之至密也。然未几何，以杌而弃者恒十七八。佥卫友竹刘君独能得成杖，时削而出之，人直以为枘之妙，而莫知得梓庆之道也。吁，世之言工拙何如哉。解秘书安卿得是杖，因古齐乃辍以见寄，把玩扶携，深惬病躯，作乐府破阵子谢之画道十分意巧，不知一段天成。捉得山中独脚鬼，变作人间有尾丁。奇哉见未曾。说破何愁脱牡，把来真是持平。得力最宜高处柱，行倦还堪立地凭。衰年吾友生。
张翥	春从天上来	广陵冬夜，与松云子论五音二变	还相为宫，犁然律吕之均，雅俗之应也。不觉漏下，月满霜空，神情爽发。松云子吹春从天上来曲，音韵凄远。予亦飘然作霞外飞仙想，因倚歌和之，用纪客次胜趣。是夕丙子孟冬十又三夕也袅袅秋风。听响彻云间，彩凤啼雄。嬴女飞下，玉佩玲珑。肠断十二台空。渺霜天如海，写不尽、楚客情浓。烛销红。更锵金振羽，变徵移宫。扬州旧时月色，叹水调如今，离唱谁工。露叶残蛾，蟾花遗粉，寂寞琼树香中。问坡仙何处，沧江上、鹤梦无踪。思难穷。把一襟幽怨，吹与鱼。
俞俊	清平乐	辍耕录卷二十八	君恩如草。秋至还枯槁。落落残星犹弄晓。豪杰消磨尽了。放开湖海襟怀。休教鸥鹭惊猜。我是江南倦客，等闲容易安排。
王处一	行香子	谢公主惠香二首	悚息回惶。广启心香。谢清颁、檀髓沉香。金炉篆起，法界飘香。献玉虚尊，诸天帝，普闻香。仰祝吾皇。稽首焚香。赞金枝、玉叶馨香。一人布德，万国传香。显本来真，元初性，自然香。
梁寅	采桑子	孟夏	舍南舍北多桃李，子满青枝。曲径冥迷。新竹增高旧竹低。扫苔坐石何妨久，行步常迟。伫立移时。云起东峰日坠西。
马钰	满庭芳	蒙师父训诲	丘刘谭马，四个小鲜。蒙师钓出深渊。到岸才方磨琢，取火搜烟。餐柴痛如割切，炼顽心、有似油煎。唬得，便常常屏气，似不能言。万种千般锻炼，赖予懑，各各志确心坚。苦处曾经乐处，退步争先。惟恐猿颠马劣，见人人、父母如然。常忍辱，处无为清静，谨谨修仙。
王＊	百字令	道宗 此下有金字经五首乃曲调，因删	修真立鼎，炼金丹、只用三般灵药。冬至阳生忙下手，采至阳生忙下手，采取也须斟酌。抽坎填离，流精进火，正轴旋匡廓。赤子乘龙，一时骑上南。乾宫交归来，虎龙降伏，夫妇同乐。巽户双开大火然，九转丹凝帝薄。玄谷风生，性天云取也须斟酌。抽坎填离，流精进火，正轴旋匡廓。赤子乘龙，一时骑上南岳。乾宫交归来，虎龙降伏，夫妇同欢乐。巽户双开大火然，九转丹凝旁薄。玄谷风生，性天云散，万道神光烁。行功完满，他年回驾鸾鹤。
程文海	点绛唇	原无调名，兹据律补 永乐大典卷一万	短梦惊回，北窗一阵芭蕉雨。雨声还住。斜阳明高树。起望行云，送雨前山去。山如雾。断虹犹怒。直入云深处。
刘秉忠	桃源忆故人		桃花乱落如红雨。闪下西城碧树。寂寞琐窗朱户。最是春深处。一尊酒尽青山暮。楼外轻云犹渡。远水悠悠下住。流得年光去。
姬翼	粉蝶儿		绿鬓朱颜，那禁两轮乌兔。被恩枷、爱绳缠住。重如山，深似海，浑身担负。转头看，只赢得、一丘闲土。些子时光，白乾自招忧苦。早抽身、快寻出路。水云乡，闲笑傲，开怀行步。有玄珠，待归来、向伊分付。
侯善渊	满庭芳		独立星坛，高穹仰望，志诚修设威仪。名香频，谨谨奏青词。唯愿众生慕道，心通解、无执无迷。归真正，玄门隐密，一志永无移。都缘心返复，狂图捏怪、纽班胡为。色情增长，道德渐亏衰。似恁拖泥带水，全不念、先圣根基。经中道，人能清净，天地悉皆归。
王哲	江梅引	宁海范明叔邀饭，览月桂花	凌晨静至乐倍，倚阑隈。奇材。正是蟾宫。馀影世间来。遂得晴空甘露力，润根，发修条，伟又瑰。能绽粉苞加红艳，按周天，四序开。蕊撒黄金腾馥郁，道眼堪猜。岂许姿，陆地混尘埃。呼取好风同引去，上瑶台，复灵根，月里载。
韩奕	四字令		茶蘼送香。枇杷映黄。园池偷换春光。正人间昼长。鸠鸣在桑。莺啼近窗。行人远去他乡。正离愁断肠。
刘志渊	如梦令	以上启真集卷中	万法心头可可。偃月抽添水火。淘炼结金晶，迸出圆明珠颗。证果。证果。一混虚空是我。
王哲	解佩令	赠马钰	扶风宜甫，听余教旨。你从前、入道未是。终有洪禧，旧交朋、陆山后至。一一须、听他玄理。山头休去，此中居止。兼乞觅、庵粮便利。直待盈盈，恁时节、同将师礼。住十洲、大家欢喜。
李俊明	谒金门	赋梅	金的?犹带枝头寒色。休道北人浑未识。自然梅有格。初见花时摘索。再见花时狼藉。诗句眼前拈不出。恼人楼上笛。
张之翰	沁园春	至元戊子冬，国子司业李君两山以春	国子先生，博带峨冠，胡为此行。正蛮烟瘴雾，远趋象郡，祥云瑞霭，近别龙庭。率土之滨，际天所覆，何处而今不太平。安南者，彼地方多少，敢抗吾衡。一封天诏丁宁。要老子胸中百万兵。看健如马援，精神矍铄，辨如陆贾，谈舌纵横。奉职称藩，功成事定，更放文星分外明。归来尽，不妨诗笔，颠倒南溟。
王丹桂	凤栖梧	山居遣兴	满目青青松间竹。掩映山家，有甚闲荣辱。独自唱吟斟美?味浓醉倒和衣宿。清梦觉来情未足。重抱瑶琴，品弄无生曲。谁是知音余伴侣。
姬翼	鹧鸪天		造物儿童作剧狂。悬丝傀儡戏当场。般神弄鬼翻腾用，走骨行尸昼夜忙。非是海，利名乡。青蝇白自相伤。随声逐色谁敲点，拍手归来笑一。
刘因	太常引		冥鸿有意避云罗。问何处，是行窝。今古一渔蓑。收揽了、闲人最多。求田问舍，君休笑我，两鬓已成皤。髀肉尽消磨。浑换得、功名几何。
吴存	摸鱼儿	扬州	笑风流、少年杜牧，如今双鬓成雪。来寻豆蔻梢头梦，二十四桥明月。人事别。把故国兴亡，欲问无人说。淮云万叠。但雨外疏钟，烟中断角，到晓共鸣咽。芜城外，几树西风落叶。销磨多少豪杰。平山堂上朝中措，天载妙音几绝。歌一阕。怪水部、梅花怪我心如铁。才情未竭。待跨鹤重来，缠腰半解，一奏玉笙彻。
王丹桂	朝中措	抛俗	宦途好似水，东流得失几时休。选甚王侯黎庶，无常限到难留。争如解放名缰锁，且免了闲愁。异日三丹结正，携云却访瀛洲。
赵功可	桂枝香		晓天凉露。天上玉箫吹，飞声如雨。金阙高寒，闲却一庭梅雨。漫漫八表尘埃梦，把文章、洗空千古。精神一似，风裳水佩，兰皋蘅浦。看万里、跳龙跃虎。甚花娇英气，剑清尘妩。憔悴江南，应念小窗贫女。朱楼十二春无际，倚苍寒、青袖如故。茶香酒熟，月明风细，试教歌舞。
李俊明	鹧鸪天	和天久雨 下缺	滴滴寒声搅夜眠。行云似与楚山连。百川到底终归海，一水元来不护。
李真人	望江南		金花道，世上少人知。莫弄黑铅将造化，淮南金秘在华池。争肯泄天。
曹伯启	酹江月	次王君阳李敏之过龙门韵	洪崖中断，似蜃楼幻出、层檐叠脊。欲问真源凌绝顶，安得乘风羽翮。势利相忘，驱驰不惮，面背皆京国。源泉混混，恍如夹右碣石。遥想巢父襟怀，东溟烟雾里，片帆如席。逸气峥嵘今老矣，惆怅剑门千尺。细草平沙，敝裘羸马，长路无人识。家山回首，不应犹作行客。
马钰	捣练子		赠京兆蓝党谢敬人休执著，莫贪求。心头休要起闲愁。住行处，常自由。能如此，应真修。擒猿捉马炼霜。行功成，赴十洲。
赵福元	鹧鸪天		裙曳湘波六幅缣。风流体段总无嫌。歌翻檀口朱缨小，拍弄红牙玉笋纤。腔子里，字儿添。嘲撩风月性多般。忔憎声里金珠迸，惊起梁尘落无帘。
赵孟＊	巫山一段云	上  峰	云里高唐观，江边楚客舟。上升峰月照妆楼。离思两悠悠。云雨千重阻，长江一片秋。歌声频唱引离愁。光景恨如流。
舒逊	临江仙	偶成	银烛光摇秋夜永，一天凉侵诗脾。鸣虫唧唧漏迟迟。半生春梦里，彷佛是耶非。万事破除惟有酒，当歌不饮何如。人生七十古来稀。休争强与弱，行乐是便宜。
王哲	苏幕遮		醴泉人，都作善。急急光阴，似水还如箭。荣贵虚劳休自羡。四假凡躯，恰似蚕身缘。各缚缠，夸做茧。裹了真灵，真待锅儿煎。这个王三行方便。不信之时，不见害风面。
潜真子	苏幕遮	七返还丹，在人先须，炼己待时	七返功，人难会。返本还元，七转收归兑。阳九但行阴六位。何虑三峰，雪里安然睡。在人修，须发志。烹炼依时，勿使心游外。澄净湛然无垢腻。神水频浇，别有甘甜味。
欧阳玄	渔家傲		九月都城秋日亢。马头白露迎朝爽。曾向西山观苍莽。川原广。千林红叶同春赏。一本黄花金十镪。富家菊谱签银榜。龙虎台前驼鼓响。擎仙掌。千官瓜果迎銮仗。
张翥	鹧鸪天		一曲吴歌酒半酣。声声字字是江南。书凭仙苑青鸾递，花助妆楼粉蝶衔。飞燕瘦，宝儿憨。已妍还慧更岩岩。无因翦得湘江水，与蘸春云作舞。
王＊	满庭芳		在俗修真，居尘出世，当以悟性为先。处心清静，常守定中禅。见素少思寡欲，忘人我、随分安然。行藏处，潇潇洒洒，渴饮倦来眠。问归根复命，还须立鼎，炼汞烹铅。遇采铅时节，把火先扇。握固则云藏烟聚，运动则斗转星旋。半时内，玄机成象，月白照青天。
谭处端	酹江月		自然之道，禀根元、真正精神圆聚。一点灵光无内外，明彻辉通玄户。寂淡偏宜，贫闲最好，物外逍遥处。长长不昧，湛然神室常住。无论妙奥难穷，须凭慷慨，认把元阳固。搜取天真勤锻炼，触处般般回顾。火里莲生，山头焰灭，端的缘相遇。风仙重会，共游三岛云路。
张翥	感皇恩	题赵仲穆书凌波水仙图	湘水冷涵秋，行云平贴。时见惊鸿度萍末。雾鬟烟佩，微步一川凉月。软波擎不定，龙绡袜。楚楚绀莲，瑶瑟。照影明两清绝。汜人何处，起舞为谁轻别。数峰江上晚，和愁叠。
许有壬	沁园春		老子当年，壮志凌云，巍科起家。被尘嚣沸耳，鏖成重听，簿书眯眼、攻作昏花。天上归来，山中绝倒，部曲黄牛鼓吹蛙。闲宫好，判园丁牧竖，一日三衙。平生几度天涯。恰舣住飘飘泛海槎。向竹林苔径，时来教鹤，山泉石鼎，自为烹茶。庭下花开，楼头雨霁，尽着春风笑鬓华。功名事，问西山爽气，多少烟霞。
马钰	西江月		卧化胜如坐化，修行所贵真常。假躯难以做馨香。何必临归著要。说破飞升一著，成仙只是神光。天宫无用臭皮囊。携去深山掉样。
张翥	木兰花慢	次韵陈见心文学孤山问梅	压西湖千树，曾几度，为携尊。向柳外停桡，苔边待鹤，酒熟诗温。瀛洲旧时月色，怅荒凉、惟有数枝存。天上梨花成梦，江南桃叶移根。如今憔悴客愁村。难返暗香魂。甚岁晚春迟，角寒笛晓，雪暗云昏。登临不甚寄目，但青山、隐隐月纷纷。再约与君同醉，从他啄木敲门。
王哲	采桑子	昆仑山	扶桑日出分明照，蓬岛相邻。若要亲亲。除是清闲只一身。逍遥无事方能到，俯瞰迷津。炼就重绕。绕字有误顶上孤峰现宝珍。
吴存	水龙吟	送余干教邓觉非归吴	琵琶亭下春波，滔滔流入三吴去。东风也似无情，不约木兰舟住。中有仙翁，衫乌帽，笔床谈尘。道越乡虽好，昨非今是，终不似，归来赋。想见莓苔三尺，玉琴清、杏梢初雨。青青衿佩，童参冠伍，徘徊江暮。我意尤长，公行不顾，一声柔舻。趁轻风径上蓬莱顶，去天尺五。
马钰	巫山一段云		洞里乾刊异，悠然看不穷。虎龙入白云中。不见往来。姹女婴儿忒。争把昆仑顶戴。琼瑶撞透出灵胎。跨鹤去蓬莱。
梁寅	木兰花慢	贺彭子寿伯埙叔侄新居	羡楼台有地，不改换、旧林塘。想叔父东山，郎君玉树，筹画非常。云霄正期勋业，见先恢、庭户揽风光。苍霭昼生翠牖，丹霞晓映雕梁。春莺求友候春阳。应恋木千章。宜永日图书，凉飙丝竹，皓月壶觞。蓬莱宛然异境，爱琪花、瑶草近人香。老矣犹夸能赋，忆君梦到华堂。
吴镇	酒泉子	鸳湖春晓（在县西南三里真如寺?	湖合鸳鸯，一道长虹横跨水，涵波塔影见中流。终日射渔舟。彩云依傍真如墓。长水塔前有奇树。雪峰古冷于秋。策杖几经过。
马熙	摸鱼子		买陂塘旋栽杨柳，飞桥检校公务。当年题柱非无意，借用池墨玄雨。沱共渚。早有路潜通，海上三神屿。归来笑语。便玉横空，金猊跨海，安有野亭趣。裴中令，别墅相师惟许。倡酬声应钟吕。若教子午成丁卯，容得老渔寻句。忙唤醑。好净洗穷愁，却与论诗谱。西风道古。我欲系匏瓜，匏瓜何在，缑氏已无圃。
元好问	青玉案		落红吹满沙头路。似总为、春将去。花落花开春几度。多情惟有，画梁双燕，知道春归处。镜中冉冉韶华暮。欲写幽怀恨无句。九十花期能几许。一卮芳酒，一襟清泪，寂寞西窗雨。
梁寅	菩萨蛮	湖口	海门西上帆如电。神灵借与天风便。容易见庐山。云中双鹤还。风匀波不怒。水碧涵山翠。沽酒酹神君。醉吟湖上春。
王吉昌	南乡子		离苑绿波飞。坎殿澄清奋火威。变化降升凝真象，功归。上德恢弘斡妙机。梨枣体娇肥。玉女殷勤献紫微。香衬彩霞光日月，巍巍。无像圆明。
王哲	西江月	四宝	堪叹笔砚纸墨，结绳制度规模。寻常写染永成书。偏称文房注疏。独我摇头不管，教大记录元初。灵光一点便开舒。复把真如返觑。
蒲道源	水调歌头	癸未中秋雨闷中示德衡弟	天公何见戏，凡事每相乖。应知今夜秋半，故放云霾。不遣娥窥户，空使骚人赏客，尊俎预安排。无复弄清影，只自黯愁怀。下帘栊，收绮席，罢金钗。谁能为我，叩广寒玉殿令开。待得良辰美景，却遇凄风苦雨，好事实难谐。高卧清无梦，檐溜滴空阶。
姬翼	鹊桥仙		玄珠无类。真容无对。不许纤尘遮盖。年深团练转分明，要天府、收藏没赛。全身轻快。浑无机械。法网尘情俱解。有人登垅欲商量，此不许。
姚燧	南乡子	次冯雪崖韵二首	荆宪品皆加。才罢还除世共华。恨杀岘山山下路，梅花。谁醉双瓶玉照沙。涂水听宣麻。行脚阳春起未涯。君去莫嗟风土异，堪夸。君祖乡邻。
元好问	玉楼春		秋灯连夜寒生晕。书砚朝来龙尾润。胧胧窗暗移时，槭槭檐声还一阵。黄花白酒登高近。意外阴晴谁处问。青山只管恋行云，忙杀晚风吹不。
刘敏中	满江红	大德己亥冬，余再至京师，闻中书掾	间，名声籍籍。已而认君于王礼部博家，岁余，君篆秩满，出尹余乡阳丘。阳丘大县，繁阜难治，君至，刳疣抉蠹，善政日闻。甲辰春，余还乡江野亭，实迩县，郛君有暇，必丛容就余，啸咏相忘，追泉石之乐。是岁十月，君受代，自尔来益数，情益款，而知益以深。忆昔言曰，吾当去矣，途既戒矣，先生岂有言乎。余念之曰，敬甫，子以敬自铭者也，人之才不同，概言则有能有不能无可无不可二者而已，若吾子无可无不可才欤，以无可无不可之才，而行之以敬，则异时功业之所就，非余所得虑者，子惟持子之敬，慎子之才而已矣。衰怀激烈，不觉黯然，于是饮之酒，而赠之以歌，实乙巳三月下瀚一日也。百花开后，殿余春、只有翻阶红叶。人似春光留不住，半夜东风作恶。寥落离怀，苍凉行色，更与花前酌。浩歌一曲，鸟啼花自飞落。潇洒谁复如君，溪山如此，何限山中乐。政尔功名相促迫，眼底台东阁。我识君才，青云明日，万里秋天鹤。有时还梦，野亭亭下岩壑。
白朴	满江红	题吕仙祠飞吟亭壁，用冯经历韵。	云外孤亭，空怅望、烟霞仙客。还试问、飞吟诗句，为谁留别。三入岳阳人不识，浮生扰扰苍蝇血。道老精、知向树阴中，曾来歇。松樨在，虬枝结。皮溜雨，根盘月。恨还丹不到，后来豪杰。尘世千年翻甲子，秋空一剑横霜雪。待他时、携酒赤城游，相逢说。
王哲	苏幕遮		会传杯，经每醉。能吃残馀，得饱长长睡。眼里清闲祥又瑞。时复观瞻，白黑黄红翠。出虚空，无堕坠。琼蕊玲珑，显现真嘉致。灵神来望视。移入金盘，天上夸奇异。
元好问	蓦山溪	夏景集曲名	梁州夏早，南浦荷花媚。人月欲圆时，贺圣朝、生申名世。桂枝香满，早夺锦标回，春光好，少年游，烂醉蓬莱里。谒金门贵，小镇西南地。品令贯三台，雄望、江南江北。归朝欢乐，好事近佳辰，风流子，玉团儿，为唱千秋岁。
张雨	满庭芳	重九次赵侯韵	湖曲荒烟，石林斜日，笛声凄断山阳。孤怀无托，只用醉为乡。回首西风黄落，尽输他、松桧青苍。相思处，书题新橘，还待满林霜。人生难会合，良辰孤负，把菊传觞。便三人对月，独自清狂。正为跫音空谷，天远近、鸿鹄高翔。空追和，阳春一曲，聊代紫萸囊。
宋＊	风流子	至元四年七月二十又二日，苏伯  侍	三子名梯云、云、步云者，方成童就传，乃求放吾儿制名，遂命之曰来云。继徵词以纪事，赋此以赠。儿已满弥月矣，侍郎作汤饼会，并书呈席绀宇瑞烟浮。仙童小，高举觅真游。霞绚九光，徘徊若木，日宣五色，照耀瀛洲。人争睹，翱翔趋绛阙，夭矫上昆丘。几度骖鸾，峨眉东畔，有时跨凤，恒岳南头。何事暂夷犹。尽青冥远览，碧落奇搜。不数薰香妩媚，传粉娇羞。笑襁褓，人间羊祜，桑弧蓬矢，地上齐州。剩费通家小字，衮衮公侯。
程文海	点绛唇	送王世英	执法星边，从前合着双星佐。近来添个。转觉光明大。到得长干，想见莺花过。情无那。王郎知麽。唤起思归我。
马钰	忆王孙		麻衣纸袄度冬寒。暖阁红炉永不堪。认正些儿理端的。气神安。结就。
耶律铸	木兰花慢	丙戌岁，游永安故宫，遍览太液池	客，感而赋此。花枝临太液，解语、入温柔。桂窟低迷，天香飘荡，倒影迟留。须知画图难足，更青山环抱帝王州。，凤吹绕瀛洲。记水浅蓬莱，尘扬沧海，一醉都休。华胥梦，虽无迹，甚鼎湖、龙去水空流。青鸟不来难问，玉妃几度仙游。
侯善渊	西江月		割断铜绳铁网，敲开玉锁金枷。波涛苦海遇灵槎。游奕无阴村下。不在忘标指月，何须折桂拈花。太虚鼎里炼丹砂。结就玄珠无价。
王哲	红芍药		这王哲知明，见菊花坚操。便将重阳子为号。正好相倚靠。每常却要，缀作诗词，笔无停自然来到。心香起、印出仙经，便贯通颠倒。便贯通颠倒。早得得良因，速推推深奥。玄玄妙妙任穷考。又更餐芝草。白气致使，上下盈盈，金丹结、练成珍宝。凭时节、永处长生，住十洲三岛。住。
李俊明	南乡子	李克绍生朝	来往亦风流。曾伴仙翁衣锦游。闻道长平朱紫地，西楼。依旧人人说故侯。能得几春秋。未必灵椿老便休。自有枝枝丹桂在，何忧。宝月忙催。
袁易	台城路	和师言送春	落红填径东风恶，贪飞燕雏归晚。听雨楼低，留春地窄，谁念闲情消减。天涯漫览。正鸥渚波宽，柳汀云黯。赖有遥峰，数尖遮断送愁眼。年年春草又绿，看花人自老，遗恨天远。雁柱凝尘，鲛绡暗墨，青鬓吴霜轻点。风流渐懒。但诗恼东阳，病添中散。院落无人，绣帘和絮卷。
梁寅	浪淘沙	冬景	锦树分明上苑花。晴花宜日又宜霞。碧烟横处有人家。绿似鸭头松下水，白于鱼腹柳边沙。一溪云影雁飞斜。
曹伯启	如梦令	赠道夫二首	学有探奇索妙。命有人僧鬼笑。难与老天争，寂寞汉陵周庙。权要。权要。林樾有人清啸。
王哲	留客住		但人做。限百年、七旬难与。夺名争利强凭，徒劳辛苦。金飞玉起催逼，老死还被，儿孙拖入土。余今省悟。舍攀缘爱念，一身无虑归去。云水长游，清闲得遇。识汞知铅，气满精牢神聚。金翁却期，黄婆匹配，能养婴儿姹女。刀圭足数。又蓬莱客，至，上仙留住。
刘秉忠	小重山		一片残阳树上明。百禽争噪、雨初晴。西风鸿雁落沙汀。归舟远，渔笛两三声。烟草逐人行。前山青未了、后山横。山川人物斗峥嵘。黄尘路，鞍马笑平生。
吴镇	渔父		残阳浦里漾渔船。青草湖中欲暮天。看白鸟，下平川。点破潇湘万里。
马熙	摸鱼子	并序 中执法安阳公初度之辰， 熙赋	首句，为新得园池，成公志也。公洎可行都司各和二首，桢和二首。既而可行董浚筑之役，竣事，复八赓公韵，公亦和之，愈出而愈奇，有本者如是夫。公命熙复赓，而鼯技穷矣，搜枯得九首，并倡为十阕，谨录以呈，优希指教买陂塘旋栽杨柳，参知绿野机务。春花秋月冬宜雪，夏有芰风荷雨。亭北渚。更倚棹观鱼，时憩东西屿。掀髯自语。任黄阁丝纶，彤庭剑履，未换涉园趣。人间世，多少高眠巢许。勋庸终愧伊吕。得闲宰相方为贵，谁识山中诗句。觞玉醑。看老鹤翩跹，舞入南飞谱。清风万古。是旧隐韩，新堂醉白，香满菊花谱。
王哲	渔家傲	昆仑山石门庵	人得石门山上住。弟兄手脚无安措。一日三时长厮觑。厨里去。搬柴运水投锅釜。若劝同流疾作做。心头一点你教误。我待分明说一句。从开悟。天机不敢轻彰露。
山主	临江仙		五色云开观三界，众生个个痴狂。争名夺利色财荒。烟花丛里，游戏恋红妆。百载浮生如一梦，强贪谩使身忙。飞蛾绕焰鹿奔场。情牵欲慈，
高道宽	苏幕遮		妙还元，镇常在。丹药白银，那个人不爱。武士将来教君解。琢就银壶，提向街头卖。要三成，弃两坏。最上功夫，巧造十分大。圆满一旬遍饮快。醉赴蟠桃，归去君休怪。
元好问	促拍丑奴儿	皇甫季真汤饼局，二女则牙牙学	幻??铣滴朱麝掌中香。可怜儿、初浴兰汤。灵椿未老丹枝秀，东邻西舍，排家助喜，沽酒牵羊。天与读书郎。便安排、富贵文章。高门自有容车日，明年且看，青衫竹马，雁雁成行。
善住	忆王孙	咏柳	一株闲伴霜陵桥。斜倚东风学舞腰。游子寻春骏马骄。欲魂销。和雨。
王吉昌	感庭秋	全真	阴阳悉备道风淳。精粹保天真。分擘刚柔动静，炼九还、丹体清新。扶持一性已通神。触处露全身。了了三空无碍，混太虚、体净超尘。
谭处端	南柯子		云去南山静，风来渭水寒。凌波凝结一团团。万里晴空，清爽此时观。雄剑鸣开匣，人头落玉盘。一轮明月上栏杆。了了从斯，心意始闲安。
张弘范	点绛唇		独上高楼，恨随春草连天去。乱山无数。隔断巫阳路。信断梅花，惆怅人何处。愁无语。野鸦烟树。一点斜阳暮。
马钰	满庭芳	赠于九皋先生	休言百岁，七十者稀。那更不测。闲想妻男，自己总是行尸。眼前荣华境界，是昏迷、性命根基。如省悟，把家缘撇下，物外修持。灵利翻成懵懂，便蓬头垢面，密护玄机。真息绵绵，祥瑞遍满华夷。欲赴蓬莱径路，仗三千、功满云归。神光灿，与大仙相聚，有甚伊。
刘敏中	鹊桥仙	张古齐送古铜研滴，书此为谢	乌瞻三足，蟾看腹。矫首惊虬突兀。走来便吸绣江波，却只是、陶泓旧物。玄卿如故，毛生未秃。老楮犹堪一拂。此时才气谁先，看个个。
张之翰	沁园春	送赵彦伯御史	君按西秦，我走东秦，一尊共开。恨匆匆行色，无多款曲，区区别语，未易安排。百二关河，三千道路，前岁如今曾往回。但休问，过潼关北去，都是诗材。公余应见青崖。怕念我、兹游无好怀。也知巧宦，常居要地，其如公论，不用非才。北渚光中，华峰影里，放得婆娑亦快哉。三年里，尽平分烟景，抖擞尘埃。
王哲	忆王孙		长安为甚便归来。使我莲花五叶开。别有清光旧镇醅。独倾杯。免了。
侯善渊	洞天春		剖判初分，一变潜龙，混开二仪。见日精月髓，凝铅结汞，阴阳返复，虎跃龙飞。否泰相交，屯蒙复卦，易象还亢出坎离。纯精粹，焕童蒙奕羽，璺化微。大哉至道真奇。又谁肯将心复旧闾。镇地鳌、托出苍穹巨，际嵋山横秀，孤月澄辉。海净天空，飞尘不到，爽气神清绝妙机。通真路，换凡躯绰约，顺风而归。
姚燧	鹧鸪天	遐观堂暮饮	谁道夔龙不致君。白头离乱不曾闻。三秦碧树生春色，千里青山入暮云。何事业，底功勋。百年五十已中分。从今万八千场醉，莫酹刘伶荷锸。
张翥	喜迁莺	琼花	东风吹尽。但一片绿阴，空留春恨。后土祠荒，飞琼谪久，还喜玉容堪认。二十四桥夜月，二十四番花信。便载酒，怕芳菲易老，阴晴难稳。娇困。羞起晚，伫立画阑，净洗闲脂粉。沉水浓熏，蜂黄淡染，自有绝尘香韵。也知世间无对，肯许浮花相近。凤箫远，待数枝折与，玉峰人问。
王哲	转调丑奴儿		苦苦劝愚人。被财色、投损精神。利缰名锁休贪恋。乐清闲、养就天真。性圆丹结，方知道、蓬莱异景、元来此处，别有长春。
王吉昌	感庭秋		如如彻底性圆明。三昧理研精。纵使头头应显，是一灵、阴魄神情。玄机须悟志澄清。丹体鼎煎烹。养就纯阳法象，性命全、永保无生。以上。
元好问	太常引		官街杨柳絮飞忙。鞍马送年芳。诗兴更教狂。算能醉、花前几场。满城桃李，一枝香雪，不属富家郎。风雨没商量。快来与、梨化洗妆。
姬翼	春从天上来	天寿节	帝锡嘉祥。正九五龙飞，大业繁昌。斡旋洪造，整顿乾坤，雷轰电掣成章。向玉京金阙，威音震、胆裂遐荒。胜陶唐。应群真交会，四海平康。宁论普天率土，但蠢尔王民，共赖胥匡。蛸翘，葵藿倾心，曷报惠泽恩光。炷兰薰瑞霭，祈黄屋、枝叶联芳。祝吾皇。愿龙图永固，圣寿无。
王恽	秦楼月	已丑岁春分前一日，栽培众卉罢，晚	药词秦楼月一阕，因放声自歌，浮大白者数行，实至元二十六年三月二十日也。时夜漏交二鼓灯下书，秋涧老人题花时乐。尊记醉平津阁。平津阁。一声金缕，满红叶。小阑此日情萧索。土膏一寸春如削。春如削。几时盼到，绛灯红烁。
王哲	南乡子	诫人礼拜	堪叹这顽夫。空恁区区用力粗。五体相逢投地面，休遇。尚自劳劳礼假躯。在道本虚无。玄里藏玄妙不敷。内有元光人不识，唯吾。日日观瞻。
顾阿瑛	蝶恋花	三月二十日，陈浩然招观音山，宴张	曲，郯云台为之心醉，口占春江暖涨桃花水。画舫珠帘，载酒东风里。四面青山青似洗。白云不断山中起。过眼韶华浑有几。玉手佳人，笑把琵琶理。枉杀云台标外史。
王吉昌	醉落魄		齐心养浩。斡颠倒五行真造。灵风上下牙三岛。功契周天，真一内深抱。有形资养无形道。无情酝就有情宝。扶持体健神永保。独露禅天，心。
马钰	满庭芳	赠潍州苗先生	休夸美妙。休夸年少。休夸惺惺傻俏。休要夸张，能运心机奸狡。休夸多才多艺，更休夸、善耽家小。休夸，也休夸富贵，比贤校少。闲想轮回生死。闲闲看，丹经子书庄老。闲里寻闲，自是通玄明奥。闲中澄心养气，用闲功、炼成真宝。得闲趣，做清闲仙子最好。
张伯淳	糖多令	寄吴间	移住还瀛洲。天槎去莫留。数归期、已过中秋。上界群仙官府足，云不碍，水长流。酒令与诗筹。依然记旧游。倚斜阳、分付羁愁。应与鳌峰人共语，还不减，去年不。
元好问	江城子	梦德新丈因及钦叔旧游	河山亭上酒如川。玉堂仙。重留连。犹恨春风，桃李负芳年。长记莺啼花落处，歌扇後，舞衫前。旧游风月梦相牵。路三千。去无缘。灭没飞鸿，一线入秋烟。白发故人今健否，西北望，一潸然。
张雨	蝶恋花	清明日，去梁溪，元镇买舟追送?	雨馆幽人朝睡美。好趁春晴，茶灶随行李。九朵芙蓉青似洗。天河一夜增新水。相送殷勤烦主礼。燕子无情，不管帆樯起。错恨分风三十里。
长筌子	月中仙		历劫清凝，鉴无私莹澄，谁是宜表。冲虚浩渺。统万灵机变，恢恢临照。湛然包大道。体难测、穷通暗报。素碧谁能到。寂寥九阳，闲静至玄奥。乾元浩立青霄，覆三千大千，神用枢要。高明杳杳。应四时生化，清虚颠倒。慧风空外扫。更廓朗、群迷怎晓。我今深通了。归来赏玩逍遥好。
刘秉忠	点绛唇		客梦初惊，雪晴风冷千山晓。塞烟沙草。又上邮亭道。石窟萝龛，为我君应扫。何时到。放怀吟啸。相伴山间老。
谭处端	如梦令		大道根元归素。绝尽人情思虑。火灭与烟消，认取元阳收固。此做。此做。便是长生捷路。
赵雍	忆秦娥		春寂寂。重门半掩梨花雪。梨花雪。芳心如醉，暗思当日。金钗欲堕乌云侧。佳人望断天涯客。天涯客。今年又过，清明寒食。
马钰	桃源忆故人		鸳鸯未老头先白。有甚因缘难测。说破自然会得。盖为贪迷色。人还省悟溪山蓦。物外专修道德。清净神仙法则。得住蓬莱宅。
马钰	西江月		物物般般认认。常常战战兢兢。心心念念恐沉沉。得得来来损损。日日清清净净。时时湛湛澄澄。惺惺洒洒这灵灵。灿灿辉辉永永。
王处一	行香子	行化	遇行缘，逢知友。法水浇心，滴滴灵明透。收在炉中无外走。二气升腾，颠倒祥辉凑。贯泥丸，通肘后。昼夜殷勤，不许纤毫漏。夺得玄珠呈好手。云步青霄，大道方成就。
刘敏中	鹊桥仙	盆梅	孤根如寄，高标自整。坐上西湖风景。几回误作杏花看，被梦里、香魂唤省。薰炉茶灶，春闲书永。不似霜清月冷。从今更爱短檠灯，夜夜看。
善住	忆王孙	有怀	天涯芳草碧萋萋。何事王孙去不归。城郭虽是人民非。信音稀。几度。
张翥	鹧鸪天		乍学琵琶已断肠。锦绦银甲玉悬。春风琼树声逾稳，秋水芙蓉字亦香。微敛笑，浅句妆。何须重觅杜韦娘。休教月底清歌去，怕趁行云上凤。
王吉昌	水调歌头		冲和养真命，神耀破昏衢。水山明秀雷泽，深处孕玄珠。七曜北辰枢纽，灿烂金华气结，槁木得重苏。灵腑风烟静，岳顶月轮孤。透三天，滋九鼎，饮琼酥。华胥笑傲，陶陶沉醉玉童扶。窈窕芝鹤驾，驰骤纯阳圣境，宇宙不能拘。寂阒先天貌，隐显混虚无。
马钰	苏幕遮	劝李哥	羊儿皮，虎儿质。害物心机，尽夜无宁息。虽恶肯将儿子食。休逞威风，真性宜调习。亲非亲，识非识。云水清闲，内外常游历。日用三餐凭乞觅。灭尽无明，便是波罗蜜。
沈禧	满江红	咏全溪清隐	拣好溪山，容我住、有幽禽调曲。缚数椽、低低茅舍，也胜华屋。镇日柴门无俗客，一渠流水铿金玉。任苔痕、草色带朝烟，侵阶绿。篱边种，陶潜菊。窗前植，王猷竹。乐有余、坦率频忘荣辱。吾爱吾庐真得趣，男婚女嫁情缘足。总明朝、风雨及阴晴，眠初熟。
贯云石	蝶恋花	钱塘灯夕 永乐大典卷二万三百五十四	灯意留人云自列。六市轻帘，露钱塘月。十二修鬟流翠结。东风摇落仙肌雪。浅浅银壶催晓色。兰影香中，总是江南客。去国一场春梦灭。
侯善渊	沁园春		金阙琼楼，宝殿香云，朝现玉虚。参鸾驾凤，霓环佩响，天真谪降，久匿凡躯。顿觉寂然，灵光透体，混合玄元出有无。飞神剑，向龙宫海藏，奈取明珠。流霞显耀从初。万道金光罩鼎炉。炼纯阳丹就，通天透地，乾坤恍惚，升降沉浮。功满朝元，金童玉女，鹤驾香风出洞湖。争魁首，授群仙领袖，永镇瀛都。
侯善渊	迎仙客		道非遥，昆山隔。宴坐神思密赜。个中修，非筹策。一点晶金，宝璨炎炉赫。灵芝折。蟠桃摘。瑞气通流盈紫陌。玉龙吟，金童拍。皓鹤青鸾，间簇迎仙客。
王哲	捣练子		重阳子。全真理。阴阳颠倒怎生使。哩，哩。这头行，那头止。冲和上下分明是。哩，哩。
元好问	浣溪沙		芍药初开百步香，小阑幽拚隔长廊。好花都属富家郎。此乐莫教儿辈觉，老夫聊发少年狂。高烧银烛照红妆。
王恽	水龙吟	已未春三月，同柔克济河，中流风雨	赋此词，且以经事之后，重有所惜云春流两岸桃花，惊涛极目吞天去。孤舟缆解，棹歌声沸，渔掀舞。云影西来，片帆吹饱，满空风雨。怅淋漓元气，江南图画，烟霏尽，汀洲树。天地此身逆旅，笑归来、满衣尘土。功名无子，就中多少，艰危辛苦。北去南来，风波依旧，行人争渡。听沧浪一曲，渔人歌罢，对夕阳暮。
魏初	清平乐	祖母夫人寿	珠围翠绕。尘土知音少。一曲清琴松月晓。儿女肝肠容了。歌声不用琵琶。银杯细卷流霞。岁岁而今时候，小溪晴雪梅花。
李俊明	瑞鹤仙		绵绵仙种李。有大道家风，逍遥活计。长庚见苗裔。问如何谪在，落花浮世。曲生风味。为唤回、席上和气。被谁人说破，黄梁梦里，一场富贵。何济。不如归去，乐取闲身，登山临水。众人皆醉。笑独醒、泽畔憔悴。但从今管甚，云翻雨覆，暂教心上无事。且一杯尽後一杯，满百千岁。
刘敏中	蝶恋花	晓至野亭	临水衰葵欹欲倒。三两幽花，更比初开好。何处飞来金凤小。碧筵开彻忘忧草。月桂新裁枝叶少。一朵妖红，点破江烟晓。最爱牵牛随意绕。
王哲	踏莎行		汞里泉清，铅中火赫。倒颠浇溉传甘泽。虎声震动甲方青，龙吟唤出庚方白。认正田原，分门阡陌。金桃亲种亲收摘。玉童掌内任擎来，琼筵。
王吉昌	望海潮		形神俱妙，灵通无碍，卓然独立玄玄。显理简情，空色无阂，揭为究意因缘。祖意密空传。自心境俱冥，智解都蠲。一段真清净，廓神变，出坤乾。恢弘妙体空圆。露如如无像，高傲禅天。?赫慧光，峥嵘实相，森罗法界无边。契道奋威权。已打破虚空，动力难煎。擘碎轮回壳，拉真一，度流年。
张可久	百字令	春日湖上	扣舷惊笑，想当年行乐，绿朝红暮。麴院题诗，人去远、别换一番歌舞。鸥占凉波，莺巢小树，船阁鸳鸯浦。画桥疏柳，风流不似张绪。闲问苏小楼前，夕阳花外，归燕曾来否。古井香泉秋菊冷，坡后神仙何许。醉眼观天，狂歌喝月，夜唤西林渡。穿云笛响，背人老鹤飞去。
王哲	苏幕遮	赠同友	这华宗，能顺我。净意清心，认取逍遥卧。日日凡尘仍便躲。管取教公，快乐无摧挫。早回头，休漫过。灭尽无明，远了寻常火。点灵光山上锁。稳驾白云，五色霞中坐。
元好问	念奴娇		一年好处，是西风、乡出东篱寒菊。蝶舞蜂狂谁便道，今夕清香不足。令尹风流，年年春事，小雨一犁新绿。园扉人静，抱琴时弄幽独。闻道野老相呼，幽寻仙洞，乞与长生。鹤发单颜须待得，王母蟠桃初熟。只恐相将，日边催去，凤沼鸣环玉。娉婷一笑，为渠且尽。
王恽	点绛唇	雨中故人相过	谁惜幽居，故人相过还晤语。话余联步。来看花成趣。春雨霏微，吹湿闲庭户。香如雾。约君少住。读了离骚去。
王恽	感皇恩	乙酉岁八月九日晚，极雨开霁，碧空	。遂披衣步月于庭中，久之，觉风露凛然，恍疑去青冥无岁也。因以感皇恩歌之，且寓幽怀之梗概云佳节近中秋，秋霖晴快。飞净残云碧空大。金波穆穆，掩尽玉绳光彩。坐来风露冷、青冥外。世运难前，儒冠何赖。四壁相如到沽卖。纷纷过眼，多少时情物态。杳然清梦去、桴沧海。
张翥	水调歌头	己丑初度，是岁闰正月戏以自寿（	头一首为乙丑初度原作己丑误）三十九年我，老色上吟髭。生辰月宿南斗，正合退之诗。今岁两逢正月，准算恰成四十，岁暮日斜时。腊彘剐红玉，汤饼煮银丝。炷炉香，饮杯酒，赋篇词。萧然世味，前身恐是出家儿。天下谁非健者，我辈终为奇士，一醉不须辞。莫问黄杨厄，春在老梅枝。
张弘范	木兰花慢	征南	混鱼龙人海，快一夕，起鲲鹏。驾万里长风，高掀北海，直入南溟。生平许身报国，等人闲、生死一毫轻。落日旌旗万马，秋风鼓角连营。炎方灰冷已如冰。余烬淡孤星。爱铜柱新功，玉兰奇节，特请高缨。胸中凛然冰雪，任蛮烟瘴雾不须惊。整顿乾坤事了，归来虎拜龙庭。
沈禧	浣溪沙		着罢南华一卷书。放情水自如如。却将仁义等蘧庐。千驷万钟无足贵，箪瓢藜藿有赢余。气吞八极隘堪舆。
王处一	归朝欢		羽盖霓旌满空簇。暗合朝元真数目。逍遥自在乐真欢，何须一派喧丝竹。洞仙歌雅曲。佩环时响清韵玉。做奢华、琼浆玉醴，不让金杯绿。宴罢高真重赐禄。从此灵明无盖覆。回嗟尘世谩饕外，皆将根本成波漉。不知昏性烛。盖因那边光景熟。怎超升、复投幽暗，划地遭凌辱。
谭处端	临江仙		稽首吾门诸道友，降心向外休寻。等闲容易费光阴。修行何是苦，不了我人心。灭取无明三孽火，勿令境上相侵。本来一点没升沈。真闲如得得，步步上高岑。
王哲	蓦山溪		水中沤起，来往相随走。旋旋被风吹，便生灭、暂无还有。忽亡忽聚，速没人知，如浮世，不坚牢，名利难长久。诸公早悟，休要迷花酒。养聚气和神，更认取、三光灵秀。朝昏调摄，保护结金丹，添真莹，放明光，永得逍遥寿。
王哲	满庭芳	藏头 拆起力字	莫驱驰，公全道，来真性明光。谁知得，便是水中霜。应相从相见，人悟，物物俱忘。中有，华耀处，怎奈被云藏。详。语锐田，起屋震，地安房。教认清外，别蕴馨香。射昆山片玉，风共、谁话琅琅。辰动，阳佳节，金菊满庭芳。
陈栎	水调歌头	贺汪觉翁受吉水州判  兹者，?	里推吉水为名州斗南。公一人擢高才而上佐，除书星耀，喜气云蒸。僭揭短歌，用旌手，以芹香之赞，少见柏悦之诚。以期道觉期民，志本同耕莘之志，佐天子相天下，堂重新画锦之堂。赞庆深涵容多幸殿阁微凉迥，吹到敕书新。定知盘谷深处，草木焕精神。帝念水纹成吉，合得卷阿吉士，州政佐经纶。婉婉幕中画，行矣细敷陈。负公望，行自此，列朝绅。志伊所志，将以斯道觉斯民。家有青毡钧轴，，振武接芳尘。自秉浮溪笔，昼绣记逢辰。
侯善渊	满庭芳		太古真风，玄元宗祖，阐?灵宝符文。金章玉篆，词简义光新。演道精宏浩大，通天地、细入微尘。修家国，臣忠子孝，民业自安淳。门人还知否，穷通妙指，拨物归真。涤除玄览，焕现外其身。昊境云瑛作伴，浮空驾、日月为邻。擎天翼，金门羽化，京廓现阳神。
李俊明	感皇恩	出京门有感	忍泪出门来，杨花如雪。惆怅天涯又离别。碧云西畔，举目乱山重叠。撸鞍归去，也情凄切。一日三秋，寸肠千结。敢向青天问明月。算应无恨，安用暂圆还缺。愿人长似，月圆时节。
王哲	踏莎行		说修持，文词雅。生玉璧光辉射。中交焕汞和铅，传甲木唯惺洒。火翁婆，男不写。公别指清凉话。根甘液是真因，都得此丹无价。
党怀英	鹧鸪天		云步凌波小凤钩。年年星汉踏清秋。只缘巧极稀相见，底用人间乞巧楼。天外事，两悠悠。不应也作可怜愁。开帘放入窥窗月，且尽新凉睡美休。
洪希文	倦寻芳	春词	卧鸭炉边，翔鸳屏底，正断肠处。烟草风花，妆点春愁无数。贪睡海棠酣晕脸，欹眠杨柳狂飞絮。倚东风，子规叫月，乱莺啼树。尽游赏吞花卧酒，握月担风，谁诉离绪。镜里朱颜，还被青春领去。红飞愁万点，丝丝绿织愁千缕。这光阴，那堪几番风雨。
长筌子	瑞鹤仙	雪迷蓬岛	幸逢玄运到。正律吕推移，北辰宣号。须臾瑞祥报。见同云凝雪，晓迷蓬岛。天公德茂。但处处、琼花映罩。向长空片片轻飘，显扬圣功微妙。深奥。虚无造化，秘密神机，对谁分表。三山路杳。真潇洒，洗尘扰。看琼宫宝殿，素净楼台，出入仙姿窈窕。这冰清玉洁家风，几人顿了。
吴存	水调歌头	江浙贡院	尺一九霄下，华发起江湖。西风吹我衣袂，八月过三吴。十五西湖月色，十八海门潮势，此景世间无。收入砚蜍滴，供我笔头枯。七十幅，五千字，日方晡。贝宫天网下罩，何患有遗珠。用我玉堂金马，不用清泉白石，真宰自乘除。长啸吴山顶，天阔雁行疏。
王哲	临江仙	目贻	为甚风狂偏爱酒，非干愚意多轻。此般道眼最分明。顶门三路显，得伴道人行。三教幽玄深远好，仍将妙理经营。麒麟先悟仲尼觥。青羊言尹喜，舍利唤春莺。
元好问	鹧鸪天		八月芦沟风路清。短衣孤剑此飘零。苍龙双关平生恨，只有西山满意青。尘扰扰，雁冥冥。因君南望涌金亭。还家胜买宜城酒，醉尽梅花不要。
何可视	玉楼春	以上二首词综卷三十三	邻鸡喔喔晨窗白。檐树深沉初辨色。鸳鸯瓦上露溶溶，翡翠帘边风瑟瑟。小楼一半屏山隔。不灭银缸通照夕。还乡好梦却忘愁，梦破那堪仍在。
马钰	满庭芳	觉觉觉	道法弥高，教门洪大，东西南北无边。阐开玄径，剔正路无偏。行步逍遥坦荡，尘情事、不许萦牵。明三觉，精神氯涌，清净递相传。自然成造化，木金间隔，水火潺。定虎龙交媾，婴姹牢坚。结正金丹大药，银霞内、灿烂光圆。飞腾势，往来出入，逗引大罗仙。
胡祗＊	鹧鸪天	甥孙以红叶扇索乐府	露冷霜寒百卉腓。容光来与菊花期。雪香睡足青春梦，晚节随时始衣绯。流水远，夕阳迟。秋山敛黛让晴晖。醉魂不逐西风散，璧月瑶宫晚更。
白朴	水龙吟	遗山先生有醉乡一词，仆饮量素悭，	醉乡千古人行，看来直到亡何地。如何物外，华胥境界，升平梦寐。鸾驭翩翩，蝶魂栩栩，俯观群蚁。恨周公不见，生一去，谁真解、黑甜味。闻道希夷高卧，占三峰、华山重翠。寻常羡杀，清风岭上，白云堆里。不负平生，算来惟有，日高春睡。有林间剥啄，忘机幽鸟，唤先生起。
尹志平	减字木兰花	怀仁县	怀仁抱义。五帝三皇因此治。抱义怀仁。天下生灵一体亲。勤参道德。建国成家为法则。道德勤参。更与修身作指南。
邵亨贞	摸鱼子	岁晚感怀寄南金	见梅花、一番惊感，天时人事如许。星霜冉冉东流水，牢落少年心绪。时自语。甚门外、风埃绿鬓生尘土。故人间阻。柰岁晚相思，云寒怅望，此意转凄楚。髫年梦，俯仰已成今古。人生风度欢聚。故乡景物浑非旧，愁里忽忽时序。能记否。记翦烛西窗，暝坐听风雨。春来更苦。柰酒量微增，诗情未减，何处唤俦侣。
姚燧	满江红	廉野云左揆求赋南园 庆云都城善	面势林塘，紧横睫、觚棱如削。还更比、城南韦杜，去天盈握。便有名园能甲乙，他山先尊岳。甚一花一石，总都将平泉学。虽鬓发，流光觉。浑未厌，明来数。有庆云善谱，新声天乐。正乐关弓鸿鹄至，可知弃屣麒麟阁。只北山逋客负尘缨，沧浪濯。
吴景奎	满庭芳	己卯七月十一日得颖	露洗新秋，天浮灏气，桐孙初长庭隅。绷裁红锦，门左记垂弧。白发萱亲笑道，于今见、四叶喜荣敷。天台路，吾儿知否，倩雁报安书。山中何所有，石田茆屋，菊径瓜区。更寒窗老砚，他日尽传渠。愿汝身如犊健，看书罢、更学把梨锄。称乡里，善人可矣，卿相又何如。
张玉娘	南乡子	清画	疏雨动轻寒。金鸭无心麝兰。深院深深人不到，凭阑。尽日花枝独自看。销睡报双鬟。茗鼎香分小凤团。雪浪不须除酒病，珊珊。愁绕春丛。
王丹桂	月中仙	返照	历劫昏蒙，为恩情爱恋，一向迷执。争头竞角，觑巨浪洪波，岂顾沈溺。幸今生觉悟，便拂袖、开怀畅意。返照从前事，行踪过迹，翻作大雠隙。飘然做个闲人，向青松影下，白云堆里。怡怡自乐，但咏歌谈笑，随缘销日。晚来增雅趣，对天鉴、澄澄湛碧。次第银蟾上，昭彰奋离三岛迹。
王处一	青玉案	诏赴太清宫普天醮作	上天容许清贫汉。随处香风散。万祸千灾真不乱。宁心行教，普开心月，了悟回光看。太清宫下重游玩。万事俱无绊。仰答皇恩酬本愿。逍遥回步，密州安化，复隐元居观。
尹志平	西江月		进道须凭笃志，收心慎勿狂游。听予苦口劝同流。莫待因循皓首。绿发朱颜易改，青春白昼难留。争如速悟便回头。认取忠言善诱。
沈禧	踏莎行	月奁匀面	桂影流金，梨花呈素。蟾宫不锁霜毫兔。休教容易负年华，西风树树行相妒。玉鉴冰壶，翠烟红雾。薄笼半壁清光露。蜂黄蝶粉了匀施，忽惊。
马钰	满庭芳	咏和师叔辞世	和公师叔，猛悟良缘。弃官纳印休权。远俗终南山下，庵盖茅椽。身披麻衣纸袄，乐清闲、笑傲林泉。怀美玉，便韬光隐迹，二十馀年。因甚山侗侍奉，遇风仙曾说，活底神仙。端的非常辞世，满室祥烟。经年忽然空里，便贻子、画钓诗篇。专诫我，莫教失见，休要夸玄。
王哲	受恩深		性乱因醪误。精枯缘色妒。眼神伤败，被财役住。鼻浊如何，只为气使馨清去。浮世人难悟。四事相牵，沦落苦处。达士怡然殊不顾。上净真心，於下元阳坚固。左养取青龙，右边白虎。咆哮做。都总来攒聚。便成结金丹，大罗归去。
王吉昌	苏幕遮	乾坤卦象明道 以下有墙头花十首乃曲	序乾坤，分宾主。匹配周天，甲己局分五。六十时归五日聚。五六三十，六六依策补。离中己，坎藏戊。离坎交媾，二土刀圭祖。减息绵绵自饮取。镇日忘情，定里神归姥。
侯善渊	满江红		昂簪策杖，赏月披风信途然。抱一冲和，养刀圭汞铅。金精木液润华田。密固三灵归火府，五云覆地，光彻梵天。虎龙交，宇宙明珠夺得，象涓涓。宝霞辉日，灿显阳光赫奕，返照洞玄。混内昼夜连。法万象清圆，与物争鲜。湛寂冷源，常在目前。无中潋滟泛精渊。九色黄云笼沆瀣，三峰青霭，远接万川。道备纯精粹，阴氛荡散，万物生全。宝象含灵质，向六尘堆里，捧出个瑞仙。
刘因	清平乐		青松偃蹇。不受春风管。松下幽人心自远。惊怪人间日短。微茫云海蓬莱。千年一度春来。争信门前桃李，年年花落花开。
谭处端	捣练子		清净法，越婆娑。神舟稳驾渡沉波。哩，哩。早下手，出迷河。伊还不悟转蹉跎。哩，哩。
元好问	清平乐	光甫副使寿席，＊雏指渠儿子阿咬	春风倾倒。京洛春回早。走马章台人未老。金翠雏更好。安排美景良辰。放教花柳搀新。谁似君家池馆，又添丹桂灵椿。
王哲	西江月	四景	堪叹风花雪月，世间爱恋偏酬。追欢赏玩几时休。不悟阴公等候。独我摇头不管，内将玄妙寻搜。莹然显出那因由。正是余家本秀。
李齐贤	巫山一段云	洞庭秋月	万里天浮水，三秋露洗空。冰轮辗上海门东。弄影碧波中。荡荡开银阙，亭亭插玉虹。云帆便欲挂西风。直到广寒宫。
林辕	水调歌头		造物局浮伪，天网艾如张。提起死生，关捩便是有阎王。六道转轮吞，一气循环贵贱，校核注生方。苟免投皮，难遇好爷娘。友多闻，欺获罗，错因忙。天堂地狱，信乎申吕鞠韩常。耕馁寡尤寡悔，道彀阙疑阙殆，举措巧承当。要出阴阳构，金鼎炼铅霜。
张伯淳	齐天乐	次韵谢倦翁	班荆倾盖当时事，回头屡更寒暑。倦翼才还，苍颜易得，零落江陵千树。相逢冷署。且莫讶儒冠，解将人误。计我生朝，采笺新调映红炬。投闲谁道太早，人生行乐耳，何地非旅。绿暗书眸，红生醉脸，聊对檐花细雨。移尊共语。问何日扁舟，嫩荷香处。坐待蟾光，四更犹未吐。
元好问	朝中措		樱桃花下玉亭亭。随步觉春生。处处绮罗丛里，偏他特地分明。韶华似水，棠梨叶吐，杨柳新成。不是低鬟一笑，十分只是无情。
张野	水龙吟	饮刘氏野春亭用前韵	梦回花露沾衣，夜来酩酊谁留住。依稀犹记，春风亭槛，野云窗户。物外仙姿，一声白雪，翠微深处。要风流陶写，等闲莫遣，儿童辈，识真趣。四海知音难遇。尽疏林暝烟催暮。一杯未举，两眉长皱，人生何苦。只恐明朝，玉骢迷却，武陵溪路。倘刘郎不厌，醒时来访，醉时归去。
尹志平	贺圣朝	太平兴国观中秋赏月	海清山静，素秋光满，凉满人圆。恣开怀赏玩过三更。更谈论幽玄。圆明顿悟，无私普照，善行周全。向今宵觉彻性皆通，证陆地神仙。
宋＊	清平乐	车厩道中 题杨补之施篷墨梅，卷中他	青松乌柏。寒日来车厩。满目山明仍水秀。忍听玉骢驰骤。画桥掩映山庄。酒旗摇曳林塘。好在莺湖春色，笑人不暇飞觞。
李道纯	西江月	赠善友	至道本无言说，全凭立志刚坚。心常不昧究根源。一月千潭普见。会取击风捕影，便知火里栽莲。任他海水变桑田。只这本来无变。
张翥	谒金门	效前人首句用山人字醉中答友	山人坐。把酒歌呼相和。起舞尽教乌帽堕。归来头不裹。浮世人情历过。身外虚名参破。除却醉乡无别个。神仙天地我。
山主	临江仙		冷淡更阑交二鼓，蛩吟声乱忙忙。纷纷黄叶落阶场。万林失色，雨露变银霜。追念前秦并汉魏，英雄文武金璋。限临谁问将臣强。喉中气断，
谭处端	卜算子	水云集卷中	风汉闲中做。彼岸神舟渡。万里晴空无片云，月照曹溪路。割断免情苦。默默明玄趣。一任旁人笑我贫，肚里非常富。
王处一	归朝欢		无限神光常围簇。瑞霭祥云盈满目。青鸾赤凤舞仙宫。不投尘世栖凡竹。性珠明九曲。静中炼金并炼玉。做生涯、坐观浮世，几度黄河绿。天女天男天衣禄。仙语仙言仙禀覆。谢天谢地谢神祗，免教玉性拖泥漉。圣真常照烛。不亏功行丹渐熟。透晴空、太玄之外，无宠还无辱。
马钰	巫山一段云		性烛生青焰。心香袅紫烟。命灯结正玉花鲜。慧目看金莲。此个山侗雅趣。出自风仙师父。一朝九转大丹成。玉帝诏仙卿。
李俊明	清平乐	锦堂寿	青云得路，休叹功名误。好在辋川堪画处。闻早抽身归去。任他千丈风波。光阴酒消磨。识破落花浮世，笑看金狄摩挲。
程文海	南乡子	寿程静山	报道杏梢红。又报新添老令公。好个平章风月手，成功。画戟金钗各几重。七十未为翁。彭祖当时角童。家庆图中须着我，吾宗。岁岁年年。
舒＊	沁园春		多少闲情，桃源问蹊，柯山看棋。把杏花春雨，从头吟了，木犀秋月，开户邀之。气卷风云，眼空江海，万古从前我已知。君休笑，任陈抟假睡，豫让佯痴。风回太液清池，欲留住、东皇共笑嬉。想乾坤浩浩，谁曾整顿，干戈扰扰，孰问安危。笼络人才，登崇禄秩，赤箭青芝败鼓皮。都休问，看营巢燕子，哺乳莺儿。
沈禧	满庭芳	咏俞绍庵九芝堂	节义名门，簪缨华胄，圣朝旌表昭彰。声誉籍甚，青史注遗芳。积善偏钟余庆，天地报、芝产中堂。人希见，九茎并茁，奕烨绚祥光。应知和气萃，致生嘉瑞，千载永流香。况家传诗礼，名着吴邦。百世箕裘不替，庆源远、支派悠长。君知否，孝诚感格，灵异岂寻常。
凌云翰	苏武慢		驴背驮诗，鸱夷盛酒，晓踏苏堤残雪。露阙云门，璇阶玉宇，照耀日华光洁。见说孤山，犹存老树，清兴一时超越。画船归、更有渔舟，此景顿成奇绝。还四顾、表里通明，高低一色，尘土不容豪发。却忆韩郎，花开顷刻，谁得染根仙诀。雪后园林，天开图画，眼界迥然俱别。待黄昏、约取林逋，湖上朗吟香月。
王丹桂	满庭芳		佑国雄才，皇家贵戚，御恩守镇平山。一方安堵，何幸感怡颜。视众犹同赤子，宽刑宪、矜恤愚顽。无私曲，政声流美，应遍满人寰。公馀，重积德，投诚奉教，使保心闲。又远蒙见召，祗建灵坛。醮谢诸天圣众，仗青裙、开启阴关。从今后，高真降鉴，名系上仙班。
马钰	西江月	赠古知观  藏头	貌先生姓古。中不讲之乎。壬妙处用功夫。道是他省悟。亦玄门得趣。飞玉兔金乌。君相伴化顽愚。意如同数罟。
王＊	沁园春	三教一理	道曰金丹，儒曰太极，释曰玄珠。矧三教之道，本来同祖，心存至德，性悟真如。阖辟机关，抽添运用，返照回光复本初。休分别，那些儿妙处，无字称呼。虚中状若蓬壶。寂静形忘一也无。问三教根宗，谷神不死，灵源澄彻，诚意如愚。五气朝元，五常合一，五眼圆明烁太虚。仙儒佛，派殊而理一，到底同途。
张之翰	唐多令		怨思入清笳。斜阳鸣乱鸦。正开尊、细酌流霞。北里南庄今岁然，全不觉、米难赊。笔砚淡生涯。胸中气自华。看凋零、野草闲花。事不相关收脚坐，吾便是、贵人家。
吴镇	沁园春	题画骷髅	漏元阳，爹娘搬贩，至今未休。百种乡音，千般狃扮，一生人我，几许机谋。有限光阴，无穷活计，急急忙忙作马牛。何时了，觉来枕上，试听更筹。古今多少风流。想蝇利蜗名几到头。看昨日他非，今朝我是，三回拜相，两度封侯。采菊篱边，种瓜圃内，都只到邙山土一丘。惺惺汉，皮囊扯破，便是骷髅。
洪希文	水龙吟	寿夏改齐闰八月初二	一年两度中秋，这回初度尤堪喜。生二叶，荷开十丈，荔丹千里。令肃貔貅，业安畎畎，戍安隍垒。况莆民截镫，帅垣檄，人欢悦、雷声起。自古将门出将，贵三品、腰金绶紫。他年领取，莫公官职，黄公年纪。彩袖翩翩，慈闱强健，诸孙环侍。待婆娑酒醺，呵笑花下，含饴耍戏。
林辕	水调歌头	以上谷神篇卷下	树老堪移接，人老岂容枯。玄元食母，还丹入口是良图。乞得西家红酿，又觅东邻白酝，装做一葫芦。就我铛中煮，玉兔搦金鸟乌。救衰翁，伸老媪，复如雏。精填髓满，身心常是壮丁夫。俗语神仙绝欲，浪说真人无念，天也被机模。我道非常道，定不自羁孤。
李齐贤	浣溪沙	黄帝铸鼎原	见说轩皇此炼丹。乘龙一去杳难攀。鼎湖流水自清闲。空把遗弓号地上，不蒙留药在人间。古今无计驻朱颜。
王哲	满庭芳	鸣鹤馀音卷三	汝奉全真，继分五祖，略将宗派称扬。老君金口，亲付与西王。圣母赐、东华教主，东华降、钟离承当。传玄理，富春刘相，吕祖悟黄梁。登仙弘誓愿，行缘甘水，复度重阳。过山东游历，直至东洋。见七朵金莲出水，丘刘谭马郝孙王。吾门弟，天元庆会，万朵玉莲芳。
王哲	惜芳时	友索说阴阳	未分混沌何方有。直待定、天高地厚。乾坤一判三光秀。在身中、冲和奔走。水中火起频频。又白虎、青龙交媾。儿婴女姹休相守。王害风。
吴镇	渔父	以上葛氏啸园从书本梅道人遗墨。?	醉倚渔舟独钓鳌。等闲入海即乘潮。从浪摆，任风飘。缩手怀中放却金字经，因删去。
元好问	木兰花慢		赋召魂九辩，一尊酒，与谁同。对零落栖迟，兴亡离合，此意何穷。匆匆。百年世事，意功名、多在黑头公。乔木萧萧故国，孤鸿澹澹长空。门前花柳又春风。醉眼眩青红。问造物何心，村箫社鼓，奔走儿童。天东。故人好在，莫生平、豪气减元龙。梦到琅琊台上，依然湖海沈雄。
李孝光	水龙吟	与北山觉公	倚阑蓝玉西边，长松千尺走。风吹香雾，云生幽树，泉鸣缺。嘻笑山翁，看山不厌，别来浑瘦。且休嫌俗客，竹床乌几，半分与，真耆旧。已办泽车款段，时时过、竹扉花牖。人来问我，功名老矣，狂歌摇首。袖里经纶，与时消息，只令杯酒。唤香山居士商量，添个似侬肯否。
刘敏中	满江红	至元丙戌，敏中兴广平安思承同为御	，而志意又同，以是交甚款。又畸思承得拜其兄今宣慰公于其家，公即欢然相接，倾倒如书。公时在京领漕运，明年为刑曹尚书。会夏暑，以恩例决诸司囚。敏中以御史公以秋官实同其事。旦夕相从者弥月，凡公之毅敏公恕，尽于斯得之，而情好益密矣。又再岁，思承为四川副按察之成都，敏中为御史都司，岁余，谢病归济南。已而闻公由刑曹宣慰云朔，又闻思承还京为冬官侍郎。今年癸巳夏六月，公复以宣慰来山东，常治益都，过济南，顾敏中于陋巷，且致思承之问。凡与思承别盖五年，而公则四年矣，陈契阔，甚相乐也。明旦，公已行矣，乃知公近有充闾之庆，则又喜焉，而独恨不得为一贺也。十月，公以行部复过济南，见公于皇华驿，退以鄙怀作乐府一篇献于公，以发一笑，其亦古人所谓情动于中，而形于言十载京华，也曾是、飘零狂客。还有幸、公家兄弟，相逢相识。记得宣恩疏决日，柏台骢马秋官笔。甚人生聚散等闲间，都难测。摩抚手，天西北。放浪迹，江湖国。忽高轩飞下，今夕何夕。头上貂蝉看欲见，掌中珠颗今先得。暂放教、诗酒豁平生，公休惜。
王吉昌	醉蓬莱		混元形一气，位析乾坤，朴分呈瑞。旷劫难逃，被阴阳相累。顿悟回、光合和金，木簇坎离精粹。瘴海风高，云行雨施，丹基匀渍。九会三期，六爻数足，奇偶相乘，谷神离器。透上昆仑，拉清风游嬉。偃仰安闲，白云堆里，任陶陶沉醉。看破虚空，行藏绰约，神珠如意。
虞集	苏武慢		对酒当歌，无愁可解，是个道人标格。好风过耳，皓月盈怀，清净水声山色。世上千年，山中七日，随处惯曾为客。尽虚空、北斗南辰，此事有谁消得。曾听得、碧眼胡僧，布袍沧海，直下钓丝千尺。掣取鲸鱼，风雷变化，不是等闲奇特。寒暑相催，乾坤不用，历劫不为陈迹。可怜生、忘却高年，长伴小儿嬉剧。
张野	水龙吟	咏玉簪花	素娥宴罢瑶池，醉簪误堕庭深窈。花神爱护，绀罗轻衬，绿云低绕。秋意重缄，芳心半吐，有香多少。把幽轩好梦，等闲薰破，凉月转，人初悄。冷沁冰壶风袅。肯轻与铅华相照。湘兰标致，水仙风度，也应同调。钗凤香分，鬓蝉影动，此情云渺。问何时分付，一庭寒玉，对妆台晓。
同恕	鹊桥仙	韦国器约赏梨花	莺莺燕燕，蜂蜂蝶蝶。酒债几时还彻。韦郎又约醉梨花，对一树、玲珑香雪。盈盈脉脉，翻翻折折。小雨朝来乍歇。一年最是好光阴，算只有。
王恽	木兰花慢	寄王宣慰立夫	浩鱼龙海，曾同醉，凤凰楼。记猎较河南，并持英荡，千里长游。风流故家人物，爱赋诗、鞍马气横秋。落日隆中怀古，薰风洛水浮舟。重逢春色入东州。小试统清流。看生啸江淮，风连台阁，名动金瓯。经纶半生心事，细推量、合在百花头。此日清香画戟，不应谈笑封侯。
马钰	卜算子	和师韵	业重多思算。岂悟爻和象。深谢风仙特地来，便把顽遇唤。忿怒常思难。性烛须教灿。真乐真欢散尽愁，师弟常为伴。
张可久	木兰花慢	为乐府杨氏晓莺春赋，次海粟学士	爱金衣公子，偏占得，绿杨堤。喜蔼蔼韶光，熹熹曙色，恰恰娇啼。惊飞。踏翻花影，曳残声、犹在画楼西。仙客词添琴谱，佳人梦断罗帏。庞眉。退叟命新题。雅宇重名姬。笑银蝶交关，青鸾相对，紫燕双栖。凄迷。暮年，向阴阴、夏木听黄鹂。何必五更杜宇，张生已自言归。
尹志平	减字木兰花		天堂岂远。举世迷人寻不见。地狱非亲。无限众生寒断门。聪明上士。幸得为人勤发志。志在心平。片善无遗道自成。
刘敏中	水龙吟	马观复基司以九日水龙吟赋神  峰邀	小石也。观复家广平地有神山，因以命石物齐各自逍遥，何知小鲲鹏大。乾坤太华，神?相望，两眉争黛。元气遗形，幽人良友，朝看夕对。尽共工怒触，巨灵善擘，众山碎、未吾害。借问此峰谁得。羡白眉、故家文会。萧然文室眼明，更比寻常宽快。长与安排，名香细茗，芳醪鲜脍。恐不时、便有打门狂客，设元章拜。
朱唏颜	贺新郎	归雁用刘季和韵	云影低平楚。看翩翩、离群避暖，去寻孤戌。犹记登楼看瘦字，零落西风无数。把往事、书将空处。乍别榆关秋梦迥，向江南、睡足菰蒲雨。天欲暝，雪初絮。江空岁晏衡阳度。尽冥冥、稻粱谋拙，弋人何慕。行断惊飞悲吊影，谁念嘹风最苦。算只有、天涯羁旅。莫听城笳迷去翮，被落花、飞絮相萦住。输海燕，笑迟暮。
王吉昌	风入松		乾坤分布派春秋。进九六添抽。阳升阴复生元气，辅灵台、配定刚柔。进退八归六聚，定浮沉，显真修。琼浆八味一渠流。聚百宝相投。滋荣君圣民安富，乐陶陶、驰骤神洲。天地不能陶铸，无为体，恣优游。
马钰	满庭芳	看围棋	争名竞利，恰似围棋。至於谈笑存机。口幸相谩，有若蜜里藏砒。见他有些活路，向前侵、更没慈悲。夸好手，起贪心不顾，自底先危。深类孙庞斗智，忘仁义，惟凭巧诈。终日相征相战，无暂闲时。常存杀心打劫，往来觅、须要便宜。一著错，似无常限至，扁鹊难医。
元好问	瑞鹤仙		薰风院宇。清香、凝户晓凉如雨。开帘望莲渚。拥轻红嫩绿、三千宫女。商泛羽。命双成、婵娟妙舞。记当时，初下瑶池阆苑，翠来处。几许玉簪珠履，玳筵绮席，寿觞初举。从容笑语。吹箫伴，骖鸾女。算灵椿难老，蟠桃频见，两蓬瀛便住。看家族叶叶金貂，凤池稳步。
耶律履	念奴娇	寄云中完颜公 永乐大典一万四千三百	紫琼洼，算何年、砻琢云根山骨。理润坚温，知雅称、绝格风流人物。待价因循，一时奇遇，得失才容发。千金先许，玉堂初认仿佛。老坡疑是前身，赤蛇宵吼，肯迟留扪拂。尚有当时耽玩趣，习气终难摩没。更莫矜夸，武夷玉窦，千尺兴平窟。开奁发幂，隶僮已倦嗟咄。律履耶律文献公词三首。
张野	水龙吟	咏游丝	落花天气初晴，随风几缕来何处。飘飘冉冉，悠悠，欲留还去。雪茧新抽，青虫暗坠，檐蛛轻度。看垂虹百尺，萦回不下，似欲系，春光住。凭仗何人收取。付天孙、云霄机杼。浮踪浪迹，忍教长伴，章台飞絮。惹起闲愁，织成离恨，万头千绪。望天涯尽日，柔情不断，又闲庭暮。
王哲	卜算子	雪中作	谁识这风狂，谁识斯三。恰遇炎蒸得清凉，正寒也、成温热。因仰至人言，遂获真仙诀。九九严凝花正开，三伏中、却下雪。
王吉昌	风入松		乾坤爻变括天心。枢简易浮沉。斡旋升降成甘露，种黄芽、陆地根深。潋滟滋荣金蕊，丹霞照，万神钦。云收天静酒重斟。韵聒耳鸣琴。醺醺酩酊乘风舞，恣神怡、鼓掌歌吟。深入洞天静境，得真乐，写知音。
马钰	西江月	赴胡公斋	我会调和美鳝。自然入口甘甜。不须酱醋与椒盐。一遍香如一遍。满满将来不浅。那人吃了重添。虚心实腹固根元。饱后云游仙院。
侯善渊	减字木兰花		秋风浩浩，极目霞琳澄瑞绕。隔岸芦花。隐映烟笼三两家。天真秀郁。谪降寰中光满室。保佑千春。朱顶青松延寿同。
李道纯	沁园春	赠安间子周高士	真鼎真炉不无不有，惟正惟中。向静里施工，定中斡运，寂然不动，应感通。老蚌含珠，螟蛉咒子，个样真机妙莫穷。只这是，若疑团打破，顿悟真空。采铅不离坤宫。运符火、须当鼓巽风。向北海波心，生擒白虎，南山火里，捉住青龙。二物相投，三关一辏，炼出神丹满鼎红。藏身处，且和光混俗，是谓玄同。
丘处机	满庭芳	述怀	漂泊形骸，颠狂踪迹，状同不系之舟。逍遥终日，食饱恣遨游。任使高官重禄，金鱼袋、肥马轻裘。争知道，庄周梦蝶，蝴蝶梦庄周。休休。吾省也，贪财恋色，多病多忧。且麻袍葛屦，闲度春秋。逐疃巡村过处，儿童尽、呼饭相留。深知我，南柯梦断，心上别无求。
元好问	江城子	东原幕府诸公，送予西湖，行及阳谷	江山诗笔仲宣楼。弊貂裘。尽风流。独恨烟花，三月出东州。爱煞津亭亭，无一语，只相留。来鸿去雁两悠悠。别离愁。几时休。得似孤城，春水一沙鸥。寄谢西湖追送客，分手地，莫回头。
杨维桢	连理枝		主家连理木，昨夜一枝零。野藤沿别树，相托万年青。
侯善渊	声声慢		心浮易动，熟景难忘。驱驰镇日忙忙。已过中年，有若日暮之光。恰如残灯怕晓，似风飘、败叶凋黄。最苦处，叹星移物换，人被无常。识破寻归出路，向玄门恳切，讨论仙方。付汝亲传，宁心静室消详。拟拭冰台莹彻，现神光、混入灵阳。圆明显得，长生久视，永劫安康。
李俊明	阮郎归	郭延年诞日	断蓬踪迹去依刘。试登王粲楼。此心安处即菟裘。尚何来往求。诗遣兴，酒消愁。竹林多胜游。与君何日共仙舟。相看共白头。
赵孟＊	渔父词		渺渺烟波一叶舟。西风落木五湖秋。盟鸥鹭，傲王侯。管甚鲈鱼不上。
马需庵	江城子	寄王元辅	百年浮世几人闲。说求官。近长安。不道长安，行路古来难。白璧明珠天地里，人不识，暗中看。自怜东野一生寒。两眉攒。锁苍山。须信丹梯，千丈杳难攀。何日举杯凌浩荡，同一醉，尽清欢。
王恽	好事近		宫殿曲江头，漠漠轻阴开彻。花柳都城三月，正禁烟时节。阿鸣玉泉游，故老向人说。一片春风箫鼓，荡黎花香雪。
邵亨贞	洞仙歌	赋明叔水光山色舟	红尘海里，好风光谁有。输与沧浪钓竿手。信翩然、一苇目断空蒙，烟草外、历历楚云湘岫。谩随春浪去，路人桃源，肯为繁华暂回首。岁晚若归来，纵鸥鹭忘机，莫系缆、汉南杨柳。好乘兴、凌风访蓬莱，为说与麻姑，海桑依旧。
刘志渊	水龙吟		宦途驰骤心贪职。官事何时能毕。力饶射日，名高为复，到今何济。休道功名遂。好身退、紧寻归计。啖古人糟粕，放怀湖上，泛扁舟，乐真味。颖悟安闲云水，恣逍遥、坦然无累。豁天宽胸臆，调神养气，无萦无系。性命俱相契。露实相、混融三际。看自强手段，斩钉截铁，把尘缘弃。
王吉昌	金盏子		翠岚时，疑晴之误绿波清。光浮草屋松窗静。旋著，膝琴横。闲唱咏，惬真情。贫自乐，胜公卿。宠无荣。辱无惊。灵台将养消息胜。禅月净，性珠明。三昧解，六通精。无上道，证圆成。
邵亨贞	兰陵王	岁晚忆王彦强而作	暮天碧。长是登临望极。松江上、云冷雁稀，立尽斜阳耿相忆。凭阑起叹息。人隔吴王故国。年华晚，烟水正深，难折梅花寄寒驿。东风旧游历。记草暗书帘，苔满吟屐。无情征旆催离席。嗟月堕寒影，夜移清漏，依稀曾向梦里识。恍疑见颜色。空惜。鬓毛白。恨莫趁金鞍，犹误尘迹。何时弭棹苏台侧。共漉酒纱帽，放歌瑶瑟。春来双燕，定到否，旧巷陌。
虞集	浣溪沙		江上秋风日夜生。萧萧两鬓葛衣轻。芭蕉丛竹共幽情。病骨不禁湘簟冷，梦魂犹似玉堂清。画檐疏雨过三更。
刘敏中	蝶恋花	云卿寄长短句徵无名亭记，戏用其韵	忽得新词深自愧。欲记无名，未见无名例。自古求名今却避。不知谁与君同议。旦昼行为昏暮睡。我自无心，何物能吾累。若道无名名可弃。
张野	木兰花慢	饯佟伯起赴江西参政任	算青云人物，名已着，绣衣时。见湖海襟期，诗书气味，鸾鹤丰姿。十年五居廉省，便衣官、拜相复何疑。早岁曾同几砚，至今亲若埙。相逢未久遽相辞。忍写饯行诗。早隐隐征帆，湖光潋滟，山翠参差。雄藩笑谈余事，倘兰舟、开宴举金卮。寄语桥边鸥鹭，刘郎尘鬓如丝。
张雨	太常引	漫翁新制画舫湖中，予为名其舫?	莫将西子比西湖。千古一陶朱。生怕在楼居。也用着风帆短蒲。银瓶索酒，并刀斫脍，船背锦模糊。堤上早传呼。那个是烟波钓徒。
马钰	苏幕遮	别子	出凡笼，无系绊。落魄婪耽，日作无常观。十四儿孙都弃。自在逍遥，风月为吾伴。背葫芦，携铁罐。壶贮琼浆，罐内灵芝按。渴饮饥餐增寿算。天助真风，有个琅琊唤。
明本	行香子	案历代诗余卷一百二九录此首外又录	水竹之居。吾爱吾庐。石粼粼、乱砌阶除。轩窗随意，小巧规模。却也清幽，也潇洒，也安舒。懒散无拘。此等如何。倚阑干、临水观鱼。风花雪月，赢得工夫。好炷些香，图些画，读些书。首，注引笔记，不知是何笔记。前两首又见沈雄古今词话卷下。据元彭致中鸣鹤余音卷六，载前两首，并未注名氏。
王哲	蓦山溪	赠刘歌会剃头面	公能刀镊。将彼姿颜接，刮削与提甚停当、心洽意惬。如描似画，眉秀鬓须齐，添嫩貌，减衰容，又更增言捷。内灵和协。无质无腮颊。妙手有何述，敢把此、分明拈捻。若还会得，慧剑便磨砻，呈白刃，显青钢，剃出圆成晔。
王哲	杨柳枝		一息来时流通气。骋风流。不来一息破胞抽。这回休。若要依前常建贩，复从头。胞儿里面气重收。再偻。
刘志渊	大江东去		初功混沌，在机缄斡变，坎中一气。潜发氤氲初出地，升变阵云呈瑞。电掣雷轰，阴阳交会，致作廉纤雨。帝川飞过，化成玉鼎神水。溶溶九变生金，炼归离内，点化成阳体。神变离形摅妙用，独擅幕天席地。兀兀腾腾，随方应现，坦坦无拘系。含融一体，顿然超出生死。
谢应芳	沁园春	寄昆山友人并自述	泉石膏盲，尘土驱驰，还家鬓霜。想吟边茗碗，清风习习，醉中琴操，流水洋洋。口不雌黄，眼无青白，凫鹤从教自短长。闲居好，有溪篷钓具，林馆书床。春风宾主壶觞。坐慈竹轩中挹翠香。尽剧谈千古，神游混沌，高歌一曲，兴在沧浪。老我牛衣，怀人马帐，谁似彭宣到后堂。都传语，问鱼书久绝，兔颖何忙。
侯善渊	诉衷情		中朝金国圣皇明。有庆贺清平。天元运周甲子，正是好修行。归真静，体真清。气神灵。玄门阐化，太上真风，接引群生。
姬翼	蓦山溪		从来习性，尘冗知多少。省后急消磨，动静里、专专计较。闲非闲是，不挂一丝头，牢闭口，紧降心，人我先除扫。住行坐卧，莫把心王恼。向上有机关，更不许、愚迷便晓。积功累行，慧眼忽然开，芝草秀，大丹成，作个仙无老。
谭处端	踏莎行	寄京兆徐公	方寸灵田，何曾拂扫。尘埃久暗生荒草。神泉散漫不凝澄，如何结得长生宝。云水寻真，逍遥访道。离家便是离烦恼。聪明如悟肯休心，孤峰。
朱唏颜	鱼游春水	寿徐仁静其  乐鲁常	兰室余香蕴。射雀屏、深清昼永。红旌微动，帘展浪花移暝。重碧先拈翡翠杯，戏彩低鸳鸯锦。人在蕊宫，春生蓬境。尽说而翁少颖。记得遗环故时井。而今犹自风流，朱颜绿鬓。百年应惜铜仙在，九里争传清河润。山兮寿兮，以仁能静。
周权	贺新郎	次韵	清啸西峰月，记曾经飘飘霞佩，御风飞度。知道仙家蟠桃宴，此夕洞关无阻。看多少往来鹤驭。分得九霞春色醉，听玉笙、清奏云深处。好天上，神仙府。俗尘笑我山中侣。叹匆匆归后，依旧松烟萝雨。万事一闲都了却，说甚官为柱史。尽拚得此生韦布。齐粟一盂安岁晚，课儿童、闲诵梅花赋。这些福，老天与。
王哲	声声慢		金关叩户，玉锁扁门，闲里不做修持。杳默昏冥谁会，舞弄婴儿。睡则擒猿捉马，醒来后、复采琼芝。每依时，这功夫百日，只许心知。自在逍遥做就，唯舒展，红霞光彩敷披。罩定灵明，方见本有真慈。一粒神丹结正，三重焰、紧紧相随。遇瑶池，透青霄、顶上无为。
尹志平	瑞鹧鸪		六年动作小功成。固蒂深根渐次荣。东院西宫闲客坐，南来北往道人行。十方和气精神爽，四海同心道眼明。天运玄风来此地，燕山路上好前。
马钰	卜算子	带喝马一声	终日驾盐车，鞭棒时时打。自叹精神久屈沉，如病马。怎得长游冶。伯乐相师来，见后频嗟讶。巧计多方赎了身，得志马。须报师恩也。
马钰	捣练子	赠文登马彦高	长寿酒，安乐杯。能医百病正当时。助清吟，乐道归。将进酒，凤衔杯。香山会上惜芳时。醉仙吟，月下归。
元好问	临江仙		醉眼纷纷桃李过，雄蜂雌蝶同时。一生心事杏花诗。小桥春寂寞，风雨鬓成丝。天上鸾胶寻不得，直教吹散胭脂。月明千里少姨祠。山中开较晚，应有北阴枝。小桥南北梦幽寻。残醉瞢腾不易禁。一树杏花春寂寞，恶风吹折五更心。此予二十年前嵩山中诗也。
张雨	苏武慢	至正八年夏和虞道园 原作月高山	清露晨流，新桐初引，消受北窗凉晓。经卷熏炉，笔床茶具，长物任他围绕。老子无情，年光有限，只似木人花鸟。指凝云、数朵奇峰，曾见汉唐池沼。还自笑，待老学鱼，金题玉，书里便容身了。阿对泉头，布衣无恙，占断雨苔风。独鹤归迟，西山缺处，掠过乱鸦林表。舞琴心三叠胎仙，坐到天高月小。
张翥	浣溪沙	广陵席上赋别三首	偶约尊前已目成。琵琶私语更分明。如今翻作断肠声。彩扇旧歌怜楚楚，青楼薄幸怨卿卿。海枯石烂古今情。
杨弘道	望江南	咏桃源	桃源好，鸡黍竟相邀。鸾凤有期朝绛阙，风霾无计上青霄。万点落英飘。茅屋底，何以水永朝。一念不从痴处起，万缘都向静中消。知命也逍。
李孝光	水龙吟		举头南极星明，五云飘作天花雨。龟游莲叶，鹤栖松顶，露。阿母瑶池，琼花新好，正逢初度。对碧梧翠竹，黄庭读罢，更细味，全生处。二十四番花信，待持入薰风旧谱。琴鸣瑟和，兰清玉暖，云翩彩舞。身在箫台，月明风细，犹闻笑语。想胡麻饭熟，只应流出，向桃源路。
马钰	满庭芳	赴莱州黄?大醮作	口口相传，真真相济，悟来意解心通。玄中妙趣，明月应清风。师祖钟离传吕，吕公得、传授王公。王公了，秘传马钰，真行助真功。彭城并道友，邀予追荐，数次途中。更同知节使，节副相容。跪领尊官台旨，加持在、紫极之宫。亡灵福，超升天界，了了道深崇。
丘处机	梅花引	?溪旧隐	无名客。无牵迫。无桑无梓无田宅。古岩前。老松边。长歌隐几，徐徐考太玄。玄中默论无生死。实际何曾分彼此。贯千经。协三灵。包含万化，都归一念冥。行不劳坐不倦。任行任坐随吾便。晚风轻。暮天晴。逍遥大道，南溪上下平。溪东幸获忘形友。月下时斟消夜酒。酒杯停。月华清。披补救散发，欣欣唱道情。
赵雍	蹋莎行		画角声残，金炉香袅。长空淡淡连芳草。朱帘半卷晚霞明，塞雁无情音信杳。雨散云收，离多会少。相思真个令人老。不须惆怅且开怀，一樽。
王哲	捣练子		猿骑马。逞颠耍。难擒难捉怎生舍。哩，哩。慧刀开，齐杀下。教君认得根源也。哩，哩。
王哲	踏莎行	烧庵	数载辛勤，谩居刘蒋。庵中日日尘劳长。豁然真火瞥然开，便教烧了归无上。奉劝诸公，莫生悒怏。我咱别有深深况。唯留煨土不重游，蓬莱。
刘因	菩萨蛮	饮山亭留宿	水围山影红围翠。翠围红影山围水。西近小桥溪。溪桥小近西。隐人谁与问。问与谁人隐。孤鹤对言无。无言对鹤孤。
王丹桂	春从天上来	赠首阳山李志朴	既悟尘缘，摆爱海恩山，蜗利蝇名。乐然拂袖，绝虑忘情。熟境慎勿牵萦。抱始终一志，但兀兀、莫问途程。处无为，捱潇潇洒洒，静静清清。闲中做成修炼，炼百脉通流，四体和平。虎绕龙蟠，气结神凝，大丹一粒圆成。引灵童歌舞，瑞云房、满酌瑶觥。兴无穷，保深根固蒂，久视长。
元好问	点绛唇	长安中作	沙际春归，绿窗犹唱留春住。问春何处。花落莺无语。渺渺吟怀，漠漠烟中树。西楼暮。一帘疏雨。梦里寻春去。
邵亨贞	霓裳中序第一	中秋后二夕对月	秋堂气渐肃。暮角吹来声断续。凭遍阑干几曲。又凉战庭梧，风敲檐竹。多情宋玉。对楚天、无柰幽独。中秋过，月华未阙，夜色灿如烛。空谷。美人羁束。又老尽、江南草木。愁来心绪易触。目断瑶台，梦绕金屋。雁归犹未卜。且漫放、题红去速。凄迷处，年来诗鬓，换动镜中绿。
许有壬	石州慢	次张凝道韵	足趼尘嚣，目厌纷华，扰扰蜂蝶。击壶未了长歌，又听阳关三叠。平生湖海，可怜牢落新丰，蓬山回首烟霞隔。鹏不同天，任焦明蚊睫。愁绝。停杯为问羲娥，几度东生西灭。俯仰金台陈迹，千年谁接。天空秋老，倚阑南北悠悠，暮云汀树人长别。想见苦吟诗，满吴江枫叶。
侯善渊	诉衷情		初开江月透双林。隐映素波深。风恬湛然莹净，清夜好知音。白醪酒，自然斟。信时吟。无萦无系，豁畅开怀，一任浮沉。
林辕	水调歌头		悟得天仙诀，参透祖师关。坎离颠倒，归根复命片时间。也不持斋受戒，也不行藏语默，也不坐禅圆。因甚同门士，废寝更忘餐。觅黄芽，擒已汞，结还丹。尘情事冗，般般应接道无干。也莫去妻逐妾，也莫抛儿弃女，也莫说休官。混饮太玄酒，个个会乘鸾。
曹伯启	沁园春	用中丞敬相谢承卿送菊韵	菊有黄华，惠然肯来，思量意勤。见秋容淡泊，寒香馥郁，妖红俗紫，爱恶由分。玉露金风，豚蹄豆酒，不论文尊与义尊。重阳过，看匆匆暮景，苒苒行云。宾朋相与欢欣。况咀嚼颐精好致神。笑量长较短，到头是梦，春三秋九，夫复何言。冠盖名流，绅处士，特赠新诗可以群。从今后，但有花即饮，卿自纷纷。
姬翼	太常引		情知万事转头空。颖脱出樊笼。饮啄且从容。更不问、三山五峰。一丸丹药，一枝藜杖，来往任西东。随处云朋。尽出没、重玄道中。
白华	满庭芳	示刘子新 永乐大典卷一万三千三百四	光禄池台，将军楼阁，十年一梦中间。短衣匹马，重见镇州山。内翰当年醉墨，纱笼在、高阁依然。今何夕，灯前儿女，飘荡喜生还。衣冠初北渡，几人能得，对酒常闲。算唯君日日，陶写余欢。得陇且休望蜀，南山卧、白额黄班。茅檐底，男儿未老，勋业后来看。
刘敏中	南乡子	鹏举兄致仕，寓家松江。今年秋，独	往年由南中赴调北上，过绣江，宿女郎山下，予会焉。有诗云，南北分飞十五年。归来相见各华颠。只应又作明朝别，酒醉更阑不肯眠。诘旦，兄别去，距今又二十寒暑，悲喜恍惚，乃情何如。酒中兄喟日，吾数日常又忆昔叹华颠。一别曾惊十五年。醉里知君明便去，留连。酒尽更阑不肯眠。今更老于前。二十年间又别筵。安得柳丝千百丈，缠联。不放东吴。
王结	南乡子	秋日旅怀	秋气入帘栊。矮榻虚轩睡思浓。梦觉黄梁初未熟，相逢。都在邯郸逆旅中。扰扰正愁侬。雨霁西山翠几重。更上层楼闲徙倚，晴空。目送冥飞。
王哲	苏幕遮		道无言，禅没说。两道白光，唯许红霞设。真玉山头常摆拽。泼滟滟兮，返照灵峰雪。愈玲珑，元皎洁。射透晴空，莹莹神光别。到此玄玄妙彻。一朵金花，里面金丹结。
高道宽	苏幕遮		出五行，修方外。彼岸芦花，郁郁彤云坠。浩浩风光贪困睡。唤觉从头，点对都交会。雪中月，壶中日。独跨扁舟，虚运松风瑞。妙本将来医尔醉。普劝诸公，休把元初昧。
魏初	人月圆	为细君寿	冷云冻雪褒斜路，泥滑似登天。年来又到，吴头楚尾，风雨江船。但教康健，心头过得，莫论无钱。从今只望，儿婚女嫁，鸡犬山田。
张之翰	婆罗门引	赋赵相宅红梨花	冰姿玉骨，东风著意换天真。软红妆束全新。好在调脂纤手，满脸试轻匀。为洗妆来晚，便带微嗔。香肌麝薰。直羞煞海棠春。不?数芳酒，谁慰黄昏。只愁睡醒，悄不见惜花贤主人。枝上雨、都是啼痕。
高道宽	苏幕遮		这无为，先天造。有有无无，端的无穷妙。最上不空谁曾到。强曰为名，假作字之号。道真常，大秘奥。觉象圆明，得一元顿教。代代相承心印宝。厌尽傍门，独显真大道。
邵亨贞	氏州第一	丙申初冬次钱素奄韵	江国初寒，云外雁过，怀人烟浪千顷。短策行吟，荒台延伫，斜日依然照影。鸥鸟桥边，几负了、扁舟清兴。旧约蹉跎，新诗冷落，怎堪提省。故里年来欢事迥。算何似、向时风景。倚马朱扉，调筝翠袖，一向新盟冷。但沉思、游宴处，红楼外、柳条相映。不见君来，待重寻、山阴夜艇。
王旭	满江红	次李公敏梨花韵	客里光阴，又逢禁烟寒食节。花外鸟、唤人沽酒，一声清切。风雨空惊云锦乱，尘埃不到冰肌洁。对芳华、一片惜春心，谁边说。难便与，东君别。更莫把，繁英折。恨山香舞罢，玉鸾飞怯。休道梅花同梦好，黄昏只解供愁绝。洗妆来、应笑老书生，头如雪。
刘敏中	菩萨蛮	盆梅	纤条渐见稀稀蕾。孤根旋透温温水。但得一枝春。谁嫌老瓦盆。寒愁芳意懒。移近南窗暖。却怕盛开时。香魂来索诗。
刘因	鹊桥仙		悠悠万古。茫茫天宇。自笑平生豪举。元龙尽意卧床高，浑占得、乾坤几许。公家租赋。私家鸡黍。学种东皋烟雨。有时抱膝看青山，却不是。
王哲	蓦山溪	於公索神龟词	洪波浩浪，澄湛源流遂。此处隐神龟，敢吸尽、西江大水。任眠任睡，喘息几曾闻，能服气，会吞霞，自在长游戏。异光殊彩。并出真祥瑞。火焰正炎炎，便走在、当中取利。任烧任烙，旋旋聚清凉，能曳尾，会摇头，独上白莲蕊。
沈禧	踏莎行	云窗秋梦	绮户云窗，玉楼绛阙。绀园花谢飘香雪。其中绰约总仙姝，乘鸾夜度天边月。地久天长，海枯山裂。连环击碎珊瑚。梅花何处断肠声，一双。
殷恕	望江南		秋光好，选胜足遨游。桂子风高香密密，梧桐月下影悠悠。玉露满松。
胡祗＊	木兰花慢		状骊歌慷慨，望天际，送君行。眇月窟张骞，雪山殷侑，虚擅英名。忠肝落落如铁，要无穷渤驱长鲸。笑指扶桑去路，等闲风浪谁惊。士当一节了平生。羞狗苟蝇营。仗雷电神威，风云圣算，何往无成。佳声定随潮信，报东夷重译观来庭。好个皇朝盛事，毋忘纪石蓬瀛。
马钰	苏幕遮	在长安寻铁马骑，道友索词	马风儿，悟玄理。不得檐楹，看您成家计。参从风仙何事喜。舞袖轻摇，撼动声清美。胜骅骝，无萦系。不恋银鞍，免使人鞭捶。蓦地玎铛声韵起。自在逍遥，直上青霄里。
宋＊	贺新郎	寿刘时中五月二十又八日	绣陌径新雨。致升平、五弦琴里，薰风吹户。夏馆深沉晨容好，宝鼎红云香雾。还又是、逋仙初度。畴昔骖鸾骑赤凤，逆西清、佳处凌云步。天壤外，快豪举。遨游又作湖山主。百千回、笑谈诗酒，盘桓容与。未信星星能侵鬓，青镜流年如许。毕竟到、广寒天府。多少文章真事业，鹤南飞、自愧无佳语。弦宝瑟，劝霞醑。
冯尊师	苏武慢		出世登真，须凭刚志，决要顿开灵慧。消尘止念，绝爱忘忧，恬淡自然知味。雷震一声，火发三田，半夜乌飞千里。透帘帏、铅鼎温温，恣饮玉壶香腻。堪下手、策凤攀鸾，烹金间木，游赏洞房佳瑞。倾光吐秀，塞海冲山，真气遍充天地。乘履风云，摘骑日月，不比寻常儿戏。把玄珠收取，大罗归去，圣贤同域。
元好问	点绛唇		国艳天香，一丛百朵开来半。燕忙莺乱。要结寻芳伴。买断春风，醉倒应须拚。清尊满。谢家池馆。岁岁年年看。
刘秉忠	踏莎行		碧水东流，白云西去。旌旗卷尽西山雨。淡烟寒露黄昏，伤怀又是别来处。双眼增明，青山如故。故人怪我来何暮。征声震五更风，梦魂惊。
元好问	点绛唇		玉宇沈沈，绿窗珠户还相。碧池回绕。全似蓬莱岛。今夕笙歌，两两云鬟小。炉烟袅。寿觞倾倒。长愿朱颜好。
王哲	醉蓬莱	此首原有脱误	时间有吏，拱手前来，谨传台旨。晚难参，俟辰先起。至庭阶，争通报，上人心喜。出尊谈，推学道，须留妙理。液琼浆，生三宝，脉光门华丽美。抵神清，俾气无睡。下知州，圭休禀，自然仙瑞。现灵芝，游宝洞，蓬莱一醉。
元好问	减字木兰花		瑞云仙雾。指晓重重遮绣户。一炷清香。千尺流霞入寿觞。家门转好。从此自应长不老。来岁春风。看西小令公。
刘因	临江仙	贺廉侯举次儿子	四海荆州吾所爱，虎贲谁似中郎。小孙今拟唤甘棠。添官前有例，簪笏看堆床。明日乃公归旧隐，后园乔木苍苍。青衫竹马雁成行。当年廉孟子，应有读书堂。
邵亨贞	贺新郎	曹园红梅数种十余树，云西老人手植	其孙幼文命客饮于其下。永嘉曹新民赋词为咏，予适有出不与。越数日，幼文持卷来求次韵，席上口占以答海底珊瑚树。问鲛人、几时击出，碎为繁露。倩女舍来纫成佩，妆点江南岁暮。便掩映、含章窗户。更着绛绡笼玉骨，怕黄昏、不向孤山路。银烛暗，未归去。梦中曾被梨云误。最难忘、长沙形胜，水声东注。若见何郎须相报，不改扬州韵度。道艳、尚堪重赋。一点酸心浑不死，桃根桃叶非吾故。空谷底，漫延伫。
李献能	浣溪沙	河中环胜楼感怀 以上三首见中州乐府	垂柳阴阴水拍堤。欲穷远目望远迷。平芜尽处暮天低。万里中原犹北顾，十年长路却西归。倚楼怀抱有谁知。
王哲	踏莎行		东海汪洋，西山详审。金钩钓得欢无恁。一头活乐大鲸鱼。万鳞灿烂铺白锦。随我遨游，水云信任。青山绿水相过甚。张公吃酒李公来，李公。
山主	临江仙		因向山前坟畔过，途荒荆棘仍沟。闲花野草遣人愁。恨烟林下，悄悄见骷髅。难辨僧俗贫与富，未知何代王侯。口中钱被牧童。英雄那畔，
马钰	西江月	长安运同惠道袍	昨日道袍破敝。今朝便著新衣。有人问我这因依。且显同知厚惠。又恐著他华丽。弃之更不生疑。道家蓑笠最相宜。贫后安眠稳睡。
白朴	水调歌头	至元戊寅为江西吕道山参政寿	香风万家晓，和气九江春。朝回冠盖得意，玉季和金昆。屈指登高旧节，侧耳称觞新语，采菊旧芳樽。南土爱王粲，东阁寿平津。节龙香，符虎重，印龟新。弓刀千骑如水，曾为下南闽。墙外阴阴桃李，庭下辉辉兰玉，一笑指庄椿。更看济时了，高卧道山云。
许有壬	念奴娇	汴中见寄	一壶天地，亘南交朔漠，东溟西极。斫桂吴刚难措手，转见今宵挺特。露轧冰轮，云归碧海，上下琼瑶色。白虚光里，更无毫发间隔。梦想洹上池台，五年放浪，延赏无虚席。底事夷山丞节镇，扰扰尘埃朱墨。杰句才悭，深杯量减，况敢论勋业。嫦娥应道，老当归去时节。
何守谦	临江仙		山下清溪溪上渡，舟回九曲皆奇。诸峰罗列翠屏围。烟霞今阆苑，花木昔瑶池。念念神仙无觅处，洞天留在灵祠。从教猿鹤笑吾痴。还山非不乐，未忍负明时。
王哲	渔家傲		谁识王三能买卖。道心坚处难为退。每把三关频顶戴。频顶戴。擘开世纲居尘外。害得风来风得。今朝钱觅人休怪。占得逍遥真自在。真自在。携云却赴蓬莱会。
李道纯	满江红	赠睡着李道判	好睡家风，别有个、睡眠三昧。但睡里心诚，睡中澄意。睡法既能知止趣，便于睡里调神气。这睡功、消息睡安禅，少人会。身虽眠，性不昧。目虽睡内不闭。向熟睡中间，隐帖帖地。一枕清风凉彻骨，梦于物外闲游戏。觉来时、身在广寒宫，抱蟾睡。
谢醉庵	浣溪沙	赠琴娃以上四首见元草堂诗余卷上	沉屑微熏睡鸭金。朱弦还解解芳心。盈盈桃李未春深。天上鸾胶须着意，人间凤曲有知音。莫教风雨绿成阴。
王哲	昭君怨		奉报早离火院。弃了一家攀恋。自在水云前。乐安然。便结长生锻炼。得做上仙亲眷。搜出碧潭玄。月团圆。
王吉昌	永遇乐		蜗角功名，蝇头利赂，慨然除剿。唾手提锋，剔开关要，个里玄元晓。迷云瓦解，禅天冰莹，顿露月明风袅。印千派、绿水澄澄，普浸一轮皎皎。卓然独立，圆融模样，迩遐一混不扰。来往分明，断常都泯，吉应阳魂兆。清凉彼岸，妙明活计，坐卧玉花窈窕。巍巍证、无漏功圆，圣机了。
元好问	浣溪沙		修竹移阴未出墙。好风斜绰露荷香。壶中六月也清凉。不放灵椿仙客，要有丹桂满林芳。天教光景为人长。
马钰	满庭芳	自破坐	执法行功，按时打坐，奈何不得惺忪。睡魔返倒，头点点占胸。鼻气如雷响亮，才惊觉、眼又朦胧。予自劝，凭般修进，怎炼虎和龙。斯言如不信，偷观同辈，定是心通。见摇船身分，自愧梢翁。好认无为大道，心清净、神气和冲。灵光结，三丹踊跃，晃朗五明宫。
张之翰	蝶恋花		往岁相从今几许。今岁逢君，愈见真诚处。除却交情无别语。匆匆忍上归舟云。醉里犹歌长短句。醒后轩窗，历历余音度。销尽炉熏三两炷。
王哲	卜算子		子知公莹，在中聘。意猿心不肯收，论荣华命。齿存真性，处清中静。向虚无境内寻，步蓬莱景。
元好问	清平乐		香团娇小。拍拍春铄和。一树铅华春事了。消甚珠围翠绕。生经闹簇枯枝。只愁吹破胭脂。说与东风知道，杏花不看开时。
王旭	鹊桥仙	寿刘运使	乾坤清气，山川英秀，钟作人间豪杰。年年欢庆九秋时，看开到、尧一叶。高明器宇，经纶手段，尽办得、功名事业。待调元受了庙堂宣，
元好问	卜算子		寿酒不论杯，乐奏呈歌舞。先中元七日生，风露凉如许。好待月婵娟，好与娥语。分付诸郎桂一枝，更觅月中兔。
徐再思	阳春曲		玉环梦断风流事，银烛歌成富贵词。东风一树玉胭脂，双燕子，曾见正开时。
王旭	水调歌头		鲸川四重午，岁月若飘风。诗书万卷何事，白首课儿童。试把楚词高咏，更取清尊细酌，醒醉竟谁同。俯仰百年了，求足不求丰。愧吾身，犹未脱，世尘中。还丹有诀谁悟，回首忆仙翁。我欲乘云归去，独与山灵晤语，修道倘成功。笑谢醯鸡瓮，白日看长空。
王恽	南乡子	春日，游李氏园亭	溪水净滩沙。紫动林梢半是花。长日马蹄闲信步，谁家。晓入南园到晚霞。时事闹蜂衙。一片闲心逐去鸦。烂醉玉瓶沙上酒，生涯。过眼浮云。
许有壬	水龙吟	甲申七月二十六日，偕王居仁仲武小	洹堂半月三来，小庭日见添佳致。苍稂疏瘦，黄葵高洁，玉簪清丽。林影波光，新晴景物，嫩凉天气。对溪山如此，田园归去，除诗酒、浑无事。烂漫乡邻鸡黍，比当年、鼎烹加味。古今都说，浮云春梦，功名富贵。何事迷途，直临老境，才寻平地。把尘寰休问，菊花行绽，请重来醉。
王哲	小重山		失笑迷阴化不来。愚玩心锁硬，怎生开。直饶富贵没殃灾。天年限，终久落轮回。鬼使早相催。儿孙难替得，有何推。恁时悔恨哭声哀。方知道，学道是仙材。
王丹桂	春从天上来	冬至日	兔走乌奔。竞西没东生，四序潜分。亚岁方迎，万户千门。欢笑共庆良辰。暗推移晷运，正南檐、爱日初新。考丰凶，会银台占候，史笔书云。玄元大哉造化，渐梅蕊飘香，槛竹偷春。坦坦幽人，百福咸臻，默默养浩全真。体冲和妙道，自然理、斡运蒙屯。岁功成，六阴爻始尽，复建阳。
杨维桢	将进酒		将进酒，舞赵妇。歌吴娘。糟床嘈嘈落红雨，鲙刀聂聂飞琼霜。金头鸡，银尾羊，主人举案劝客尝。孟公君卿坐满堂，高谈大辩洪钟撞。金千重，玉千扛，不得收拾归黄汤，劝君秉烛饮此觞。君不见东家牙筹未脱手，夜半妻啼不起床，悔不日饮十千场。
王哲	渔家傲	咏铁＊先生出外常携之	住灵台清净观。公四假须温暖。日便教携观。窑畔。和米面琼浆按。灶为炉频锻练。烧铅汞长煎。动饥肠白气满。中看。前一点真堪玩。
马钰	苏幕遮	李公实索慵轩词	不梳头，不洗面。馁在其中，吃饭心怀倦。无病闲眠身懒转。有客来寻，问著仍慵喘。不烧香，不礼念。落魄婪耽，酬了今生愿。日用不勤功怎见。紫诏来宣，大道无为显。
李俊明	点绛唇	酒赠申元帅	著甚干忙，人生只合糟北老。一杯软饱。从事齐能到。不读离骚，恐怕愁难扫。春光好。醉时便倒。何处无芳草。
王恽	木兰花慢	赋酴蘼	爱雪团娇小，开较晚，尽春融。似麝染沉薰，檀轻粉薄，费尽春工。绿阴小庭晴画，放绣帘、轻度竹梢风。待着一天香韵，醉吟留伴诗翁。洗妆不用露华浓。玉树湿青葱。欲细挽柔条，重围锦幄，不放春空。春残未应多恨，道典型、犹在酒杯中。何似留芳翠枕，夜深归梦瑶宫。
谭处端	酹江月		玉花渐吐，被清风。催结金莲光聚。历劫昏迷齐照破，直透无为门户。七返回光，三空觉照，间隔金花处。殷勤锻炼，自然婴姹常住。些子端的幽奇，自从下手，永永基坚固。莲结琼芳灵蕙长，深感慈悲频顾。鼎内云收，炉中丹结，九转终重遇。参师云步，会游蓬岛仙路。
滕宾	鹊桥仙	读画斋丛书本元草堂诗馀卷上	斜阳一抹，青山数点。万里澄江如练。东风吹落橹声遥，又唤起、寒云一片。残鸦古渡，荒鸡村店。渐觉楼头人远。桃花流水小桥东，是那个。
马钰	满庭芳	赠姚元明	荣华不藉，富贵不恋。妻男任交生怨。万事俱忘，一志十分修练。心意常清常静，觉壶中、天开地展。堪赏玩，见龙蟠虎绕，坎离宫殿。或变婴娇女姹，向明堂，便把悲翠帘卷。祥瑞中间，认得本来头面。手擎金丹大药，显无为、功成九转。神光灿，便跨鸾，奔赴琼宴。
王丹桂	洞仙歌	九日	风高露冷，又报重阳候。过雨群山倍明秀。正披岩、红叶接径黄花，堆锦绣，袅袅清香依旧。凝神望久。思入无何有。回首溪边听长溜。念人生如梦，世事无涯，空汩没、争似吾家拂袖。据盘石、容膝坐忘机，看天末飘飘，断云归岫。
张野	水龙吟	戊午春咏杏花	雪香飞尽江梅，上林桃李寒犹。墙头惊见，枯枝闹簇，生红初喷。嫩绿亭台，新晴巷陌，清明相近。甚等闲句引，狂蜂戏蝶，早不管，人春困。不怕蜡痕轻褪。怕东风乱飘残粉。琐窗犹记，双鹅细翦，一簪幽恨。骏马如飞，流光似箭，归期难准。料黄昏微雨，盈盈泪眼，把燕脂。
尹志平	减字木兰花	赠龙虎夫人	昏昏默默。世智聪明孰可测。默默昏昏。无欲能开众妙门。全真抱朴。无虑无思无做作。抱朴全真。人圣超凡只在人。
许有壬	沁园春	赋鹤奴，次马明初韵	顶有丹砂，服具玄明，云胡作奴。想风霜搏击，不如一鹗，云霄变。
侯善渊	沁园春		启诉芳年，猛悟回头，纵情任真。弃父娘兄嫂，妻男侄女，孤云野鹤，二十馀春。风瑞漂萍，随方安分，一任交人笑我慵。君休怪，厌浮生虚矫，省悟前身。明知相外元神。灿宝净无瑕绝点尘。易四时乘驭，指天为盖，地权为载，日月为轮。辗破星河，冲开牛斗，聚散浮空五色云。通三界，现虚皇圣祖，元始天尊。
潜真子	苏幕遮	正一阳初动，中宵漏水	一阳生，当复卦。子后披衣，握回端然坐。玄牝驱驰冲顶过。一撞三关，始觉工夫大。木铅浆，金汞火。水火之中，有个婴儿卧。漏永中宵星斗磨。唯指天罡，莫遣交差错。
王哲	杨柳枝		梦悟青霄月正高。射蟠桃。一枝白笔得逢遭。更兼刀。应手诗词随写染，运风骚。玉笺上面起云涛。任陶陶。
元好问	南乡子		烟草人西州。暮雨千山独倚楼。不似秦东亭上饮，风流。翠袖春风两玉舟。事去重回头。却是多情不自由。为向河阳桃李道，休休。青鬓能堪。
耶律履	虞美人	寄云中完颜公 永乐大典一万四千三百	水收霜落云中早。群雁云中道。夜来明月过西山。料得水边石上不胜寒。黄尘堆里人相看。未惯云林眼。当年曾说探崆峒。怕有黄庭消息寄西。
王哲	归朝欢		天地初分何处寄。父母无生名甚字。须将这个要分明，推穷此理宁论是。细细传不二。一能仍究从前自。往来频，不知迷迷。甚日得言赐。忽尔真灵前面至。认得元形欢喜示。惺惺觑著甚端严，辉辉返照通容易。见时唯密秘，妙玄微雅中深邃。出圆光，五般颜彩，复本总祥瑞。
沈禧	风入松	咏书景	竹冠藜杖葛裁襟。华发半盈簪。尘缘一点无萦绊，闲边趣、不管浮沉。姓字不闻入耳，梦魂长绕山林。相随惟有一床琴。得趣最幽深。溪桥野径忘危险，任迢遥、为觅知音。一曲高山流水，利名都不关心。
张翥	眉妩	七夕感事	又蛛分天巧，鹊误秋期，银汉会牛女。薄命犹如此，悲欢事，人间何限夫妇。此情更苦。怎似他、今夜相遇。素娥妒、不肯偏留照，渐凉影催曙。私语钗盟何处。但翠屏天远，清梦云去。纵有闲针缕，相怜爱、丝丝空缀愁绪。窃春伴侣。问甚时、重画眉妩。谩铅泪弹风，都付与洗车雨。
谭处端	西江月		寒后添些纸布，饥来乞觅残馀。野情喜不择粗疏。且要遮形楂肚。自叹愚蒙过甚，徒劳设药防拘。从今放下乐清虚，做个憨憨暮故。
元好问	虞美人		樱桃元是仙郎种。次第芳菲动。开残山杏没都红。一树梨花如雪月明中。三生蝶化南华梦。只有情缘重。曲兰幽径小帘栊。好共扫眉才子管。
吴镇	渔父		如何小小作丝纶。只向湖中养一身。任公子，尔何人。枉钓如山截海。
元好问	点绛唇		把酒留春，醉扶红袖花前倒。落花风扫。红雨深芳草。又恨春迟，又恨春归早。花应笑。惜春人老。枉被春风恼。
许有壬	摸鱼子		买陂塘旋载杨柳，尘凡皆与停务。半生醉梦人间世，翻覆几回云雨。归有渚。似真到三山，缥缈红云屿。忘怀笑语。任白鹭惊飞，苍苔不扫，去此便无趣。斜川路，宇宙茫茫何许。绮园肯附诸吕。悠然一见南山后，便觉世多尘句。持此醑。论心事中间，异姓还同谱。迂疏好古。因艺菊栽松，滋兰植蕙，荒了种瓜圃。
王哲	踏莎行		守丹田，分恁么。公认正直无堕。包四象立虚名，言千日成功课。作良缘，丝缠锁。花开处琼英妥。人返得丈夫身，身风了千千个。
王哲	忆王孙		分明七宝更休论。七座门开各有门。一四一三各彼吞。返阳魂。便是。
卢挚	蝶恋花	春正月八日，借榻刘氏楼居，翌日早	冰褪铅华临雪径。竹外清溪，拂晓开妆镜。银烛铜壶斜照影。小楼遮断江云冷。香透罗帏春睡醒。如许才情，肯到枯枝杏。客子新声谁听莹。
魏初	水调歌头	送张梦符	一代橘轩老，胸次浩无穷。当年比度元李，气象郁相同。况是文章翰墨，溅溅龙虎跃，又得复斋公。俯仰想前辈，风采照区中。羡君侯，三尺剑，六钧弓。风雨堕地奔走，龌龊笑田翁。今日衣冠华选，前日龙门桃李，歌咏入清雄。看取此回去，奏论大明宫。
张伯淳	玉漏迟	寿马右丞	浙江回棹处。急流勇退，冥鸿高举。出书迟迟，不为虎丘，留住。姑待春和水涨，旋乘个、月明船去。天未许。云归又出，依然霖雨。熟路小队轻车，想司马重来，聚观如堵。暇日西湖，点检旧题诗句。冷落江南倦翼，但惟有、心香一缕。长记取。每岁仲春端午。
王惟一	西江月		学道须当猛烈，始终确守初心。纤毫物欲不相侵。方得神凝气定。动静不离中正，阳生剥尽群阴。龙降龙伏鬼神钦。行满便登仙境。
丘处机	双双燕	春山	春烟淡荡，青山媚，行云乱飘空界。花光石润，秀出洞天奇怪。户牖平高万丈，尽耳目、临风一快。多生浩劫尘情，旷朗浑无纤芥。堪爱。逍遥自在。疏枷锁，抛离业根冤债。风邻月伴，道合水晶天籁。无限峥嵘胜景，尽赐与、山堂教卖。千圣宝珠，酬价问君谁解。
徐再思	清平乐	题碧梧苍石图 珊瑚网名书题跋卷八	西风吹断。帆迥浔阳岸。水影碧涵天影漫。倒印片云孤雁。琵琶旧谱新成。舟中应有苏卿。愁耳不堪重听，声声又复声声。
马钰	采桑子		山侗舍俗投玄趣，结正良因。深谢师真。便做逍遥自在人。我今誓不东归去，死在西秦。骸骨虽尘。不与儿孙葬海滨。
马钰	卜算子		我为中秋说。休赏中秋节。外景中秋不益人，内景中秋别。心到中秋歇。尘自中秋绝。金遇中秋结大丹，性似中秋月。
许有壬	摸鱼子	明初赋摸鱼子寿予，既次其韵，而可	买陂塘旋载杨柳，归来此是先务。他乡故里都休校，旧雨不如今雨。鸿在渚。笑尔尚南飞，吾已安孤屿。黄花解语。道人老宜秋，身安耐酒，此正有真趣。銮坡路，大手深惭燕许。超腾又悖钟吕。但求闲澹如元亮，却恨诗多奇句。倾绿醑。底须按，乐天池上霓裳谱。休论往古。有三日重阳，约君同醉，老子筑西圃。
王吉昌	月中仙		志士穷元，派浮沉动静，体用分别。神初象客，藉氤氲为主，应时提挈。杖头挑日月，斡天地、推移气泄。北斗南辰转，辉辉洞天，深处木童悦。而今主掌专权，证阳极返还，阴降时节。真功造化，显本来体段，清辉冰洁。焕然无点污，罄三界、十方透彻。一混希夷化，不空不有无生灭。
王哲	采桑子	述怀	中有个修行子，火院难离。只被推辞。恁不回头候几时。今朝不保来朝事，大限谁知。可愚痴。直待荒郊咬齿儿。
王庭筠	清平乐	赋杏花	今年春早。到处花开了。只有此枝春恰到。月底轻颦浅笑。风流全似梅花。承当疏影横斜。梦想双溪南北，竹篱茅舍人家。
王恽	点绛唇	为承旨唐寿卿寿	秋气平分，匆都作充闾喜。玉堂风味。磊落青云器。醉墨乌丝，绿绮传湘水。千秋岁。月波如洗。长照金尊里。
任询	永遇乐	中州乐府	月已中秋，菊还重九，夜久凉重。满地清霜，半天白晓，孤唱闻耕垅。萧萧窗几，依然琴砚，但觉鼠窥风动。悔生平趋前猛甚，晚退却成无勇。兴衰更换，妍媸淆混，造物大相愚弄。三衅羞人，五交贾鬻，侯伯宁无种。而今此念，消除都尽，惟有故山归梦。吾庐更，双溪清绕，万峰翠拥。
元好问	南乡子		风雨送春忙，烂醉花时得几场。枝上桃花吹尽也，残芳一片春风一片香。少日为花狂，老去逢春只自伤。回首十年欢笑处，难忘。一曲悲歌泪。
侯善渊	满庭芳		万物之中，为人最贵，内存一点精微。至灵至圣，日用有谁知。隐显存亡顺化，方圆应、曲直投机。从伊变，行居坐卧，动止镇相随。焕然光透体，真人出现，别有威仪。玉簪朱履，环佩锦缨衣。宝盖香车凤辇，云瑛覆、窈窕真妃。仙音奏，金童捧盏，吃得醉如泥。
王恽	浣溪沙	寿汤总管	十载烟花紫紫游。嘉谟曾补翠云裘。归来尤荷宠光优。画戟清香高北里，虎符金节照南州。寿波无惜卷吟瓯。
元好问	梅花引	同张仲经杨飞卿赋青梅	绿华仙萼彩云间。雪消残。拥香。随意轻匀浅注尽高闲。向道是梅刚不信，更谁占、东风最上番。韵绝秀绝香又绝，恨千山复山。才情似记何郎句，清泪斑斑。寂寞孤村篱落小溪湾。修竹萧萧霜月苦，好留与。
高明	鹧鸪天	题顾氏景筠堂 明词综卷一	绿玉参差傍短楹。高堂清梦已冥冥。满枝只带湘灵点，一曲空听秦凤鸣。天莫问，物多情。此君潇洒若平生。风声月色来亭榭，老泪年来湿几。
沈景高	沁园春	和刘龙洲指甲 俞炜诗词余话	新脱鱼鳞，平分鹅管，爱勒眉弯。记掐恨香蕉，愁细说，划情嫩竹，怨曲新翻。才贴梅钿，旋挑铅粉，绣领重交犹道寒。娇无奈，笑轻拈杏带，浅揭湘斑。宫棋也学偷弹，时绾就同心羞自看。解传杯频赌，藏阄罗袖，归鞭重数，刻印阑干。暗解绡囊，倦调瑶瑟，喂蕊莺儿绣阁间。凝情处，把瓜犀谩剥，消遣春闲。
王恽	感皇恩	题沙河南  镇壁，留别元舜举	浓绿涨千林，征鞍东去。十日祁阳为君住。几回清唱，飞尽海棠红雨。人生当适意、何良苦。簿领公堂，风沙长路。赢得佳人怨迟暮。沙头酒尽，犹惜玉鞭轻举。一声声不断、歌金缕。
马钰	夜游宫		识破尘劳苦。苦乐清闲，恣情歌舞。有似孤云来又去。没牵缠，得逍遥，内自补。日夜调龙虎。时时姹婴相聚。养就神珠空里吐。放光明，现元初，相貌主。
谭处端	如梦令		随分养营皮袋。坐卧去来明快。境上乐闲游，些子无生挂碍。忍耐。忍耐。占得逍遥自在。
王哲	戚氏		冻云昌。出入缭邈遍舒张。直上玄凝，满空浓密，现嘉祥。六花妥瑶芳。轻飞缓舞瓷飘。须臾渐渐俱缟，物物因迹尽均妆。选甚高下，那拘遥迥，一同不辨偏傍。更新鲜洁静，添素加彩，增至辉煌。唯睹晃无方。应是瑞气，接引在中央。成佳致、自然盈尺，岁稔时康。显青苍。间点碧汉云归，片段日放晶阳。任溶任聚，正是流酥，独许仙客堪尝。淡味偏能好，浑如这、玉液与琼浆。细想虽无馥郁，便深宜、寂暗岁香。别生景趣盈盈，再腾妙妙，静里开真相。复作冰、为宝玲珑状。风剪剪、声韵铛铛。夜静来、转觉严凉。运星斗、皓月岂寻常。最相当处，明明莹彻，返。
王丹桂	满路花	赠小崔评	人间何最苦，说著替君愁。眼前生灭景、象悠悠。虚名薄利，随分少贪求。幸遇嘉时节，乘兴偷闲，访寻霞侣云俦。更那堪、猛悟回头。物外恣飘游。布袍襟袖阔、好风流。纷纷尘事，一笔尽都勾。磨莹先天宝，灿灿辉辉，恰如朗月当秋。
张之翰	江城子	瓶梅	南乡子隔帘风动玉娉娉。见来曾。眼偏明。手拣芳枝，自插古铜瓶。六载乌台饥欲倒，犹为汝，未忘情。幽姿芳意正盈盈。可怜生。欲卿卿。更取青松为友竹为朋。今夜黄昏新月底，还却怕，太孤清。
马钰	滴滴金	赠蔡公	水云自在逍遥客。木金聚，更无隔。婴姹从此认知识。看无中颜色。虎龙战曹溪侧。鼎炉内，炼黄白。大丹成就有谁尝，蔡先生消得。
侯善渊	渔家傲		地魄天魂勤烹炼。日精月髓情相恋。两曜交光如激电。分明见。玉炉万朵金花现。款款捞来捶作片。团团结就玲珑面。晃耀太虚烹玉霰。神光眩。飞丹透入通明殿。
刘敏中	菩萨蛮	忆家庭月桂二首	新枝旧孕娇无力。翠销香雾阑干湿。秋月与春风。深红复浅红。相思幽梦苦。夜夜西窗雨。且莫怨芳菲。惜花人欲归。
侯善渊	采桑子		力与命相讥。恁实见，谁是谁非。北宫曾谒西门氏，须知东郭，诚言信美，养拙何疑。俗辈匪能知。启贤英、与我同规。乐天知命随缘过，他年功满，神霄旧路，有约仙期。
张可久	百字令	赠弹一弦子张文秀	一行秋思，记孙登当日，山中琴趣。谁识吾宗，父老子、自制寸金皮鼓。截孤篁，丝抽独茧，替尽琵琶谱。轻拢慢捻，西湖何限怀古。堪笑锦瑟无端，繁弦五十，撩乱春云缕。得似嘈嘈么凤语，只手换宫移羽。绝艺无双，法门不二，喜遇知音侣。灯窗对影，为君挑尽寒雨。
张翥	菩萨蛮		郎情秋后萧疏叶。妾心陌上悠扬蝶。何处望归鞍。春云山外山。梨花新月下。独自烧香罢。惟有梦相寻。惊鸟啼夜深。
姬翼	凤栖梧		过隙光阴相戏弄。幻出浮生，变灭如旋踵。酩酊不知空日用。恩枷爱锁如山重。锥刺不疼针刺疼。性命，外事多惶恐。何日如轮开眼孔。
谭处端	瑞鹧鸪		本来真性是玄机。只有灵明悟得时。火灭烟消成大药，境忘心尽见菩提。虚闲清净真仙路，寂寞无为出世梯。一法不生无挂碍，修行唯是这些。
张野	沁园春	宿瓜洲城	瓜步城，烟树西津，几回往来。尽洪涛千丈，鱼龙出没，苍颜十载，鸥鹭惊猜。驿馆荒凉，征鞍牢落，寄语楼船且莫开。今宵里，要江声一枕，洗涤羁怀。侵晨风定潮回。便挂起、云帆亦快哉。爱金山东畔，天开罨画，银山南下，地涌诗才。冲破晴岗，拂开苍藓，欲纪兹行百尺崖。还停笔，怕吟鞭犹带，京国尘埃。
马钰	满庭芳		人生七十，罕希寿数。我今四旬有五。一个形骸便是七分入土。其馀晚霞残照，遇风仙、才方省悟。好险咱，争些儿失脚，鬼使拖去。本合阴司受苦，却如今，物外修行得做。自在逍遥，掌握幽微妙趣。枯树再生花卉，占长生、性命坚固。将来去，向蓬瀛，添个仙侣。
王哲	行香子		三鼓才分，火德行香。月初端、正照心王。红红赫赫，炜炜煌煌。见本真生，灵真慧，太真匡。三处均匀，一路平康。睹青天、瑞霭舒张。纵横攒聚，能罩圆方。早弄?环。持?璧，执?璋。
王哲	夏云峰		做修持。应不在、端坐子午双时。铅汞自然要结，只用真慈。捷中玄迳，谁会得、独我怡怡。密妙放、闲闲坦荡，微细推移。渐令灵曜吐奇。变霞彩、光艳还照相随。盖缘昔堪宜。白云深处，元正是、地肺明师。便许共、丹霄直上，同处无为。
吴存	水调歌头	代送路同知罢归 以上鄱阳五家集本	兵卫森画戟，盖映朱幡。平分一郡风月，家世旧衣冠。数日春风着物，一夜秋霜满野，六月宛陵寒。只有双溪水，照见寸心丹。公好似，片云起，敬亭山。悠悠漾漾，等闲飞去又飞还。笑问无心出岫，何似从龙天上，为雨遍人寰。输与敬亭老，趺坐静中看。
许有壬	金菊对芙蓉	宿程松壑月香亭次韵	晓梦初回，余酲未解，月明犹挂疏桐。在月香绝顶，稳驾天风。乔松劲竹高寒地，还容得、几朵芙蓉。霜空放眼、水痕褪碧，山色添浓。休问衰老诗穷。把烟岚夺取，也是豪雄。问今来古往，谁异谁同。老怀陶写惟丝竹，有捧觞、林下丰容。傍人任笑，疏狂不减，我辈情钟。
马钰	卜算子		人识山侗字。谁晓山侗意。大貌山侗人倚山，故作山侗谜。财色山侗弃。玄妙山侗秘。一日侗乐道成，永占山侗位。
朱唏颜	过秦楼	客中端午	水碧纱厨，月圆纨扇，悄悄午窗曾共。祛愁楚艾，照眼安榴，节物把人传送。无奈长昼如年，莺趁吟情，蝶迷乡梦。怅归期多误，暮云凝望，乱愁如葑。谁念我、闷对骚经，慵寻遗谱，冷落赴湘琴弄。醒魂正渴，筒碧初乾，买健听人呼。不似归来故园，同泛香蒲，频倾春瓮。尽痴儿呆女，齐唱湖楼兴动。
姬翼	望海潮		春冰初泮，长川汹涌，桃花碧涨波澜。海若幸临，冯夷自笑，灵源退来还。涂抹兴兰珊。便截断悬流，拨转机关。回首人间底事，胶扰蚁循环。蘧蘧世梦惊残。顾云间岫幌，月贲山颜。芳草藉茵，森松偃盖，峰峦耸碧兰干。天地许多宽。方自在无拘，心契金兰。寄语功成事遂，佳处莫。
李齐贤	菩萨蛮	舟中夜宿	西风吹雨鸣江树。一边残照青山暮。系缆近渔家。船头人语哗。白鱼兼白酒。径到无何有。自喜卧沧洲。那知是宦游。
李道纯	满江红	赞圆庵付居士	这个儿，自历劫以来无象。况端端正正，亭亭当当。细入微尘无影迹，大周天界难安放。更通天彻地任纵横，无遮障。没根宗，没形状。烁烁明，团团亮。只这个便是，本来模样。放出直超无色界，收来隐在光明藏。待顶门、裂破现圆通，金色相。
王恽	蝶恋花	昔鹿庵  轩，乐育淇上，一时秀造，	宾王校本改）中元已来，例宦游四方。仆二十年间，三至乡里，慨然有离索之叹。今岁投绂自济南来归，而诸公颇集。所欠者惟王尚书子勉，傅漕使士开耳。因赋乐府以见欢会之不恒，聚敬之有数也。至于义安分定，词兼六客，倚声者当自知之。恐酒酣耳热后，不无倒冠落佩之谪也淇水当年麟凤渚。回首飞翔，落落风云举。三叠阳关回首处。渭城柳色朝来雨。今夕何年天所与。白发归来，一笑同歌舞。醉里相将寻杖履。
许有壬	忆秦娥		山鸡唱。少年中夜心悲壮。心悲壮。世间何事，不来眉上。迷途未远奚惆怅。五湖烟水春摇荡。春摇荡。谁知平地，拍天风浪。
张可久	人月圆	中秋书事 北曲聊乐府续集吴监	西风吹得闲云去，飞出烂银盘。桐阴淡淡，荷香冉冉，桂影团团。鸿都人远，霓裳露冷，鹤羽天宽。文生何处，琼台夜永，谁驾青鸾。
马钰	捣练子	华州王待诏乞词	王待诏，善传神。日常心意在他人。便都忘，自己身。如省觉，出迷津。逍遥坦荡哩。乐清闲，得悟真。
王恽	点绛唇	西湾即事 以下有十三首平湖乐，十首	碧玉环深，一尊同醉清明后。绿阴晴画。多少闲花柳。身世虚舟，日月惊跳走。谁豪右。忘怀惟有。拍泛船中酒。
魏初	木兰花慢	为姜提刑寿	记当年分陕，拥飞盖、入长安。把渭北终南，秦宫汉阙，都入凭兰。追随大浑几日，又嘉陵山色上征鞍。杨柳离亭痛饮，梅花乐府新翻。一封丹诏五云间。全晋动河山。看匹马横秋，弦轰霹雳，虎卧斑斓。生平此心耿耿，道君恩未报敢投闲。袖里升平长策，春风咫尺天颜。
胡祗＊	木兰花慢	留题济南北城水门	历雄都大邑，厌车马，市尘深。爱历下风烟，江湖郭郭，城市山林。人家水芝香里，看万屏千嶂变晴阴。无问买山高价，休论寸土千金。偶因王事惬闲心。佳处更登临。倩万斛泉珠，四围岚翠，一洗尘襟。强齐霸图陈迹，但华山平野孤岑。今夕高筵清赏，明朝骑。
山主	临江仙		三月禁烟寒节到，坟前宝马车乘。香花酒饭祭先灵。朝阳林畔，切切痛哀声。白骨纵横荆棘下，银钱斜弄风轻。骷髅仰面望群星。离乡魂魄，
张可久	百字令	舟泊小金山下，客有歌大江东去词者	片帆摇曳，喜东风吹雨，秋容新沐。一带长江，青未了、天际乱峰如簇。浮玉山空，梧桐人去，月冷神仙屋。停舟吊古，泉三酹寒菊。犹记邂逅桓郎，驿楼残照里，倚阑吹竹。南去北来人自唤，老树柳丝长绿。倦客能吟，倚歌而和，醉写沧浪曲。今宵何处，钓鱼台下寻宿。
皇甫真人	酹江月	呜鹤余音卷一回阳子林自然长生指要	凿开混沌，见钱塘、南控长江凝碧。今古词人图景，谁解推原端的。岁去年来，日庚月甲，因甚无差忒。如今说破，要知天地来历。道号有一可名，五行颠倒，互列乾坤策。坎水逆流朝丙户，随月盈亏消息。气到中秋，金能生水，倍涌千层雪。神仙妙用，与潮没个分别。
张可久	人月圆	客垂虹 北曲聊乐府前集今	三高祠下天如镜，山色浸空蒙。莼羹张翰，渔舟范蠡，茶灶龟蒙。故人何在，前程那里，心事谁同。黄花庭院，青灯夜雨，白发秋风。
马钰	满庭芳	立门户内持	全真门户，清净根源。住行坐卧归元。日用时时擒捉，意马心猿。常行无憎无爱，便施恩、先复雠冤。下手处，练冲和修补，有漏之园。瑞气祥光深处，收神水，徐徐自没潺。红锦蛇儿虽小，闲视灵鼋。两般混成一物，现元初、性月团圆。恁时节，礼重阳师父太原。
程文海	清平乐	以茗芽棕扇寿长乐尉弟，四月三日	潮来潮往。百里遥相望。喜见卯君初度，好寄海南拄杖。萧然四壁坡翁。要求黄木，无从。受用一般苦味，奉扬千载清风。
元好问	点绛唇		连夜春寒，夜来好梦衾暖。寺楼钟断。却恨更筹短。一点闲情，苦被离愁管。西城晚。雁飞天远。草色归心满。
吴镇	酒泉子	龙潭暮云（在县西通越门外三里?	旱则祈於此，风涛可畏）三塔龙潭，古龙祠下千年迹，几番残喜犹存。静胜独归僧。阴森一径松阴直。楼阁层层耀金碧。祈丰祷旱最通灵。祠下暮云生。
王恽	酹江月	赋鸡头	紫荷盘若，向波心、溅溅鸿头高啄。满喙明珠三百颗，一夕秋风吹落。沙盎圆搓，麝汤旋煮，香喷佳人嚼。杯盘凉夜，楚江风味依约。今岁冷淡中秋，空雨湿，坐久寒生幕。草草时新聊应候，儿子灯前欢噱。趁暖争拈，分朋啮，翠屑纷如削。老夫旁看，苦吟思与韩较。
许有壬	玉烛新	题李伯瞻一香图次韵	清风林下寺，爱三友联翩，世无能四。凌波仙子香魂散，此地是谁招此。万红千紫，惟弟梅兄二子。堪共领岁晚高寒，来成花部新史。佳人玉洁冰清，纵仿佛肌肤，异香难似。醉吟无次。花应笑，彼此消融渣滓。春空雁字。不带到、江南情思。还自笑，今日相看，袁家有姊。
梁寅	谢池春	花朝	薄寒山阁，当亭午、潇潇雨。鸟静桃花林，水坐兰苕渚。玉勒骢稀出，油壁车何处。欲簪花、簪不住。花红发白，应笑人憔悴。春过一半，东去水、难西驻。前半伤多病，后半休虚负。白醴匏尊满，紫笋山肴具。心无累，皆佳趣。自辞觞酌，劝客须当醉。
侯善渊	沁园春		处世为人，德重恩深，莫过二亲。始怀胎十月，三年乳哺，回乾就湿，多少辛勤。长大成人，心生五眼，外姓调唆各令门。谁省悟，似鸱枭，报应因巡。休休枉恁劳神。更莫忘当初怀哺恩。念灵乌返报，寒猿避箭，诚心孝敬，何况为人。诸事不违，顺承颜色，饮膳寒温时用均。存终始，道光于四海，德插清淳。
张之翰	贺新郎	余家古瓶腊梅忽开，清香可爱，质之	且云，素难题咏，山谷简齐但作小诗而已，在简齐余作且勿论，偶不及东坡长句，何耶。因以乐府贺新郎见意不受铅朱污。问娇黄、当初著甚，染成如许。便做采从真蜡国，特地朝匀暮注。也无此、宫妆风度。长记方壶春半贮，只萧然、尽慰人情苦。谁更望、暗香吐。为渠细检梅花谱。以芳声与梅相近，故梅名汝。底是石湖堪怪处，说道涪翁曾赋。还忘却、东坡佳句。从被二仙题评了，到而今、傲然吟诗似。吾试与，下斯语。西严词六十九首，间以四库珍本西严集校订。
马钰	桃源忆故人	寄张知观  联珠	岐阳镇上丹霞观。主张公手段。段丹田照管。顾常明灿。然内景真堪看。透性无紊乱。道祝贤遐算。得神仙伴。
王哲	如梦令		宁海人人省悟。此别何时再遇。唯愿重金莲，好把良因作做。归路。归路。满目白云翠雾。
白朴	木兰花慢	王彦立所居南斋，榜真隐，庭中新	渺高情公子，得真隐、信悠哉。占上下壶天，中间隙地，凿破莓苔。移将鉴湖寒影，放微风、滟滟翠奁开。便有一番荷芰，都无半点尘埃。夜深明月晃闲阶。不负小亭台。尽罗袖盛香，碧筒吸露，一洗胸怀。红莲故家幕府，看新诗、题咏满南斋。好听萧萧风雨，老夫从此须来。
王庭筠	菩萨蛮	回文	断肠人恨馀香换。换香馀恨人肠断。尘暗锁窗春。春窗锁暗尘。小花檐月晓。晓月檐花小。屏掩半山青。青山半掩屏。
袁易	忆秦娥	初见桃花	春愁浅。窥人忽见桃花脸。桃花脸。轻寒初透，小窗犹掩。东风裙湿湘波。相逢处处如人面。如人面。刘郎老去，怕伊重见。
刘因	喜迁莺	乙亥元日 以上四部来刊缩印元刊小字	春风满面。是胸中春意，与春相见。不醉陶然，无人也笑，况是一年清宴。宁儿挽须学语，爨妇举杯重劝。道惟愿。贫常圆聚，老常康健。，二十七年，世事经千变。今是昨非，春风花柳，消尽冰霜残怨。门外晓寒犹浅。门上垂帘休卷。灯花软。酒香浓趁歌声，试轻轻咽。庵词、四印齐本樵庵词、疆村本樵庵乐府校补。
程文海	太常引	寿李丞相	闲消一半凤城春。杏桃小、怕严辰。独有柏屏苍翠，便似南华大椿。露浓天近，玉鱼金印，恩共岁时新。多少太平民。愿真个、朝堂秉钧。
马钰	满庭芳	赠吴知纲先生	外功外行，作福因由。不如身内真修。调养真铅真汞，上下交流。山前金龙嬉戏，大海中、玉虎遨游。便警动，这无形无影，婴姹绸缪。走上灵台对舞，更不须启口，恣意歌讴。烂饮刀圭醉卧，宝藏琼楼。结成胎仙踊跃，引青鸾、稳驾神舟。归蓬岛，有金童邀赴瀛洲。
元好问	临江仙	对花怀洛阳旧游	紫玉双华相照映，锦儿仍是琼儿。天边谁与慰相思。洗妆无别物，只有断肠诗。水北水南浑一梦，眼中红袖乌丝。春风同是可怜枝。争教歌酒兴，不似洛阳时。
滕宾	玉漏迟	七夕行台诸公见饯 读画斋丛书本	问谁争乞巧。谁知巧处成烦恼。天上佳期，底事别多欢少。雨梦云情半饷，又早被西风吹晓。愁未了。星桥隔断，银河深杳。可笑儿女浮名，似瓜果登盘，情丝萦绕。百拙无能，赢得自家华皓。我笑?娥解事，但岁岁孤眠空老。归去好。江上绿波烟草。
侯善渊	南柯子		凤去飞还远，鹤随翼羽。石中隐玉蛤珠韬。木长沉丁，草秀紫芝苗。兽变狮麟象，蛇渝化海蛟。鱼分水谷变鲸鳌。人道相通，云步越丹霄。
袁易	摸鱼儿	正月九日，勉夫暂入城，因赋寄之	裹空蒙、冻云如墨，匆匆人在南浦。灞桥蹇步驮愁去，递与快帆轻舻。堪恨处。正短烛烧残，未刻西窗句。荒林断莽。便闲了门前，近人鸥鸟，此意向谁语。行藏事，尽道日天也悟。流萍忽散还聚。玉缸春涨葡萄绿，准拟千觞飞羽。君听取。怕越客灯宵，留滞吴箫鼓。江村夜午。来共倚寒梅，吹香弄影，璧月照琪树。
刘秉忠	浣溪沙		桃李无言一径深。客愁春恨莫相寻。看花酌酒且开襟。白雪浩歌真快意，朱弦未绝有知音。月明千里故人心。
朱唏颜	东风第一枝	送人	晓渡呼云，秋山访雁，吟情先趁乡梦。暖风轻约行尘，草色一川翠涌。元戎小队，隘紫陌、簪缨光动。看碧油沙际，陈兵，玉勒柳边飞。陪密幄、折冲需用。赞上幕、典型增重。发硎初试牛刀，储才正须药笼。清时异数，有天外、好风吹送。想驿亭、筹笔风流，应忆翦灯曾共。
元好问	太常引		水光林影入凭阑。花柳占春宽。三月锦成团。为洗尽、山阴暮寒。玉峰诗老，为君吟啸，不醉有余欢。人物后来看。画作、临流幼安。
王处一	苏幕遮	姜钟二公法名	钟守中，姜守静。接引丹阳，济度诸灵性。志恳心坚人尽敬。远近闻风，一布钦真圣。到如今，谁复听。工匠艰难，倒把锋芒骋。多少良材皆弃屏。先要交钱，不敢违他命。
王哲	惜芳时	咏紫燕	我观紫燕泥巢垒。便下卵、朝朝抱子。雏儿喂大辞窠起。背父母、分飞去离。为人养小还如尔。明知得、攀缘越炽。争如修取长生理。乐清闲。
李俊明	太常引	窦君瑞寿日	燕山勋烈有馀光。问丹桂、几枝芳。阴德後来昌。但教子、应须义方。功名看破，黄冠野服，林下道家装。何处是仙乡。这日月、闲中最长。
白朴	沁园春	监察师巨源将辟予为政，因读嵇康与	自古贤能，壮岁飞腾，老来退闲。念一身九患，天教寂寞，百年孤愤，日就衰残。麋鹿难驯，金镳纵好，志在长林丰草间。唐虞世，也曾闻巢许，遁迹箕山。越人无用殷冠。怕机事缠头不耐烦。对诗书满架，子孙可教，琴樽一室，亲旧相欢。况属清时，得延残喘，鱼鸟溪山任往还。还知否，有绝交书在，细与君看。
马钰	捣练子	密州李节副求拄杖	灵寿杖，寄何人。陇西节副拨红尘。剔开道，离苦津。常携执，求为亲。擒猿捉马气和神。挑圆相，现本真。
王哲	侍香金童		大道修持，物物俱尽悔。莫起黑烟生。云水净清须慷慨。逸优游、做成奇骇。垒这功行，便恰如山与海。得里，真闲诚自在。块红霞笼宝排。化玉成形。转生光彩。
姬翼	西江月		浩浩弥天匝地，冥冥贯石穿金。千形万状内浮沉。往古来今只恁。搏块当空未见，遗珠罔象能寻。无生一曲少知音。唱出诸方口噤。
马钰	捣练子	赠宁海州于清	玄中妙，没言传。劝君休纵马猿颠。心香，达圣贤。圣贤喜，赐良缘。暗中细细剔根源。性灵灵，得做仙。
魏初	木兰花慢	次高郎中道凝韵	千古汗青，勋业几人，能是雄杰。麒麟画像当年，转首许多除折。前村月底，一壶春酒追随，梅花解软肝肠铁。万事尽悠悠，只固吾穷节。愁绝。游岁暮，栖迟风雨，一枝鸠拙。意广才疏，事与古先殊别。梦中乡国，闲时独上城楼，角声旗影供凄切。醉里倚阑干，满西山晴雪。
沈禧	浣溪沙	咏鹊	刷羽枝头翠色新。能传芳信与闺人。结巢长借拙鸠邻。飞入怀中曾化印，聚来河上为填津。休言微物解通神。
柯九思	柳梢青	和杨元咎梅词四首 右和未开	懊恨春初，飘零月下，轻离轻隔。重酝舒柳眼，羞人曾识。已堪索笑寻檐，早准备、怜怜惜惜。莫是溪桥，才先开却，试驰金勒。
刘秉忠	风流子		书帙省淹留，人间事，一笑不须愁。红日半窗，梦随蝴蝶，碧云千里，归骤骅骝。酒杯里、功名浑琐琐，今古两悠悠。汉代典刑，萧曹画一，晋朝人物，王谢风流。冠盖照神州。春风弄丝竹，胜处追游。诗兴笔摇牙管，字字银钩。遇美景良辰，寻芳上苑，赏心乐事，取醉南楼。好在五湖烟浪，谁识归舟。
元好问	浪淘沙		诗句入冥搜。欲写还休。人间情是阿谁留。千丈游丝不落地，风外悠悠。烟雨晚山稠。人倚西楼。衡阳归雁满沙头。一种江城寒夜客，一种春。
元好问	鹧鸪天	中秋夜饮倪文仲家莲花白，醉中赋此	月窟秋清桂叶丹。仙家酿熟水芝残。香来宝地三千界，露入金茎十二盘。天澹澹，夜漫漫。五湖豪客酒肠宽。醉来独跨苍鸾去，太华峰高玉井。
马钰	西江月		尽说仙家饮酒，仙家不饮糟浆。自然玉液味偏长。浇溉黄芽荣旺。月下风前清爽。荐杯玉蕊馨香。醉经饱德访蓬庄。高卧仙宫方丈。
许有壬	满江红		徒倚危阑，爱四面、岚光翠湿。回首见、疏云黄叶，远林平碛。老眼都迷秋远近，壮游已遍天南北。有一官、更比在家时，添幽寂。人间世，天涯客。唤李杜，招元白。问凫因谁损，鹤因谁益。有酒直须拼醉倒，古今长短嗟何极。笑韩非、孤愤若为多，常填臆。
元好问	朝中措		年年重五近佳辰。蒲艾一番新。满酌九霞香酝，寿君两鬓长春。闺中美秀如何，赋得林下精神。早办布袄，共为云水闲人。
马钰	满庭芳	和芝阳灵元子卫信道韵	放懒生涯，欣慵活计，起心念念慈悲。而今不肯，摘叶更寻枝。撇下之乎者也，的端认、莲出青泥。闲闲里，扪心自忖，有似遇良医。逍遥真自在，要成仙福，凭仗心师。志坚如山岳，不许胡移。日用无为清净，自然得、捉住东西。些玄妙，悟来通晓，虽老不为迟。
侯善渊	减字木兰花		功名富贵。致使沉沦空手去。改面回头。一失人身永劫休。归纯返朴。背境涤尘真正觉。一颗圆光。焕焕煌煌入大方。
元好问	临江仙	留别郝和之	昨日故人留我醉，今朝送客西归。古来相接眼中稀。青衿同舍乐，白首故山违。九万里风安税驾，云鹏悔不卑飞。回头四十七年非。何因松竹底，茅屋老相依。
张野	玉漏迟	和人中秋韵	桂香浮绿酒。持杯邀月，何愁佳友。欲写秋光，钝笔近来如帚。空对珠宫贝阙，恍夜色、明于晴昼。休忆旧。人情节意，年年同否。浪走紫陌红尘，笑底用腰间，印金悬斗。鹭约鸥盟，江上怪余应久。便有云好手，向此夕、何妨深袖。沉醉后。忘却镜中白首。
刘志渊	满庭芳	赠侯伯通善算法	天赋多能，纵横业擅，策量天地高低。数明日月，加减辨盈亏。山岳明分广阔，料江海、深浅皆知。方隅内，支分人物，一一见毫。廓开方寸径，求一真趣，九九为规。定身田精变，上下推移。共积三千数足，商除到、八百功齐。一乘妙，拈下，实际总无遗。
马钰	采桑子		内容未显名先显，事可伤悲。坏道根基。失了元初更怨谁。寻思懵懂胜伶俐，做个憨痴。无作无为。缀甚闲词写甚诗。
尹志平	临江仙	袁夫人住沙漠，十年后出家，回都，	十载饱谙沙漠景，一朝复到都门。如今一想一伤魂。休看苏武传，莫说汉昭君。过去未来都拨置，真师幸遇长春。知君道念日添新。皇天宁负德，后土岂亏人。
元好问	蝶恋花		急鼓初钟催报晓。楼上今朝，卷起重帘早。环佩珊珊香袅袅。尘埃不到蓬莱岛。何用珠玑相映照。韵美形清，自有天然好。莫向尊前辞醉倒。
吴澄	木兰花慢	三用韵 原误作  兹据何抄本改	好风流诗老，双鬓上，雪霜稠。忆少壮欢娱，呼鹰逐兔，走马飞球。春风断肠柔唱，拚千金一笑破娇羞。此日花时意气，当年梦里扬州。客床百尺卧危楼。往事总悠悠。把湖海人豪，消磨变换，洙泗天游。应知裂麻司业，为前时、谏舌颇多愁。今去却堪痛饮，瓮头有酒频。
朱唏颜	桂枝香	寿马宣差咏桂	何年月地。有白凤飞来，与秋游戏。碎屑黄金馥馥，暗熏沉水。如来粟界开全未，直着得、许多清气。饱谙风露，自应韵色，独高人世。更不羡、犀帷富贵。羡鹫峰前度，秀分云外。弹压西风，谁数锦英华丽。幽芳素抱岩栖志，笑当时、满门桃李。等闲乞取，长生妙诀，广寒宫里。
朱唏颜	齐天乐	与周可竹会饮和韵	浦潮迎送朝还暮。匆匆燕来鸿去。北牖分茶，西窗翦烛，离合人生由数。狂朋怪侣。记筹酒句吟，几回凝伫。絮影苹香，梦中犹是少年路。词华今度尚在，奈相如渐老，无计重赋。露底冰弦，梅边玉尘。留得风襟如故。情高万古。想脱剑呼尊，气吞寰宇。不管春山，子规啼夜苦。
王处一	木兰花慢	赣榆县诸王村三殿庙黄?醮罢作	恣逍遥豁畅，乃容膝小金山。用妙力加持，兴洪大醮，真圣临坛。恩光遍施下界，救存亡、离苦列仙班。明贯从容法体，宴居一味萧闲。回还诱演幽深，将内外事都删。聚五蕴清凉，天宁地静，撞破三关。皇天助弘大道，度群生、万类不为难。指日金书诏下，永辞俗海尘寰。
梵琦	渔家傲		听说西方无量乐。法王治化消诸恶。天上人间元不隔。相参错。圣凡平等同圆觉。长见宝花空际落。朝朝暮暮闻音乐。衣食自然非造作。香台阁。遍周国界常宽廓。
王丹桂	满庭芳	示众	正清油，重罗白面，如牙细米舂淘。精严办供，庖馔列珍肴。虔属恪香点静，频作礼、岂惮劬劳。惟求望，见存获福，亡者得升超。吾曹。听劝化，休生懈怠，道念坚牢。在澄心涤虑，勿犯天条。稍有违斋破戒，无惭愧、滴水难消。亏功行，将来打算，天地不轻饶。
王寂	大江东去	＊舍弟	长堤千里，过睢阳、隐约江山如故。忆昔斑衣为寿日，伯仲埙篪歌舞。博胜香囊，笑争瓜葛，膝上王文度。西城南浦，月明扶醉归路。重来华发苍颜，故人应怪我，平生羁旅。仲也风流今已矣，俯仰人间今古。阏伯层台，六王双庙，尽是经行处。感时怀旧，一襟清泪如雨。
赵可	好事近		密雪听窗知，午醉晚来初觉。人与胆瓶梅蕊，共此时萧索。倚窗闲看六花飞，风轻止还作。个里有诗谁会，满疏篱寒雀。
姬翼	临江仙		我本世间无用物，般般伎俩都忘。十年冰雪坐虚堂。人情牵挽动，般弄不能藏。却忆云山寻僻地，结茅小隐何妨。竹轩松迳倍清凉。月明千嶂外，风动百花香。
元好问	鹧鸪天		自在晴云覆苑墙。徘徊明月驻清光。已看红袖沾芳酒，犹认宫螺映绮窗。金翡翠，绣鸳鸯。春风花暖柳绵香。殷勤未数闲情赋，不愿将身作枕。
王哲	尾犯	此词原有脱误	举世总痴愚，贪恋财色，无不迷错。一个丹诚，趁轻肥为作。三耀照、宁曾畏慎，四时长，追欢取东。越频频做，恰似飞蛾，见火常投托。光中方省悟，体烂怎追却。悔恨迟迟，已遭逢烧烙。能远害、焉今祸患，会全身、那经灼烁。请於身看，只被得利名荣华缚。
元好问	朝中措		御香新拆紫囊封。苒苒绿云丛。开晚只嗔寒勒，妆成又怕晴烘。化工也为，花中第一，熏染偏浓。谁有石家红锦，重重围住春风。
马钰	西江月	赠安静散人俱守极	休要寻龙寻虎，不须搜姹搜婴。勿劳讲论汞铅精。尽是虚名惑恁。只要心中清静。无为便是功成。慈悲相助气神凝。如此神仙有准。
姚燧	清平乐	闻雁	春方北度。又送秋南去。万里长空风雨路。谁汝冥鸿知处。朝朝旧所窥鱼。由渠水宿林居。为问江湖苦乐，汝于白鹭何如。
王吉昌	行香子	金去木	金体坚刚，木性柔和。辩宾主、火力功多。刚为主掌，柔像销磨。显各还元，归本性，息风波。透入神炉，霞罩嵯峨。放银铅、花绽婆娑。辉光满室，神变无何。镇玩蓬宫，游紫府，恣蹉跎。
王哲	临江仙		太一混元真法?，清心精锐行持。先擒自己那虫尸。香涸通上界，威力暗施为。救拔亡魂消旧业，见存广得洪禧。鬼惊神骇惧勾追。行功惟显著，指日彩云随。
王丹桂	行香子	忆师父训号白云子，名丹桂，字昌龄	幼悟离尘。炼汞烹银。把壶中、造化区分。虎龙调处，滋助阳初。亘理来容，元来面，本来身。云水为邻。风月常亲。妙玄通、方称全真。忆师慈训，稍异常人。便字昌龄，名丹桂，号白云。
刘志渊	一剪梅	与张三老善友	春去秋来染鬓斑。日将月就，断送朱颜。铅亏汞水海源乾。亢尽琼酥，枯损金兰。好养三元闭五关。高奔日月，光射鳌山。结成圆宝雪霜寒。眼底如如，物外闲闲。
许有孚	柳梢青	以上二首和许有壬词，附圭塘乐府别	山润浮岚。溪清呈底，画帆无帆。酒友诗朋，香芹鲜鲫，绿橘黄柑。风亭月榭云庵。更奇品、花盆果篮。城市繁华，湖山佳丽，好个江南。
张可久	人月圆	会稽怀古 北曲聊乐府前集今	林深藏却云门寺，回首若耶溪。萝人去，蓬莱山在，老树荒碑。神仙何处，烧丹傍井，试墨临池。荷花十里，清风鉴水，明月天衣。
姬翼	感皇恩		着脚软红尘，心君懊恼。占得时光有多少。穷通利害，得失存亡翻搅。使机关见解、何时了。争似去来，岩阿静悄。平步瀛洲几人到。风林月嶂，窗户云霞缥缈。任纵横总是、长安道。
元好问	鹧鸪天		天上腰枝说馆娃。眼中金翠有芳华。行去著意留歌扇，远柳无情隔钿车。周画，洛阳花。一枝浓艳落谁家。春寒恨杀如年夜，庭树阴阴欲暮。
吴澄	谒金门	依韵和孤蟾四阕	如何喜。自喜自知可矣。天地与人同一理。世间知者几。六十循环卦气。岁岁二分二至。坎险何妨离附丽。共谁研底里。如何乐。见孤蟾轮廓。莫道个中难捉摸。细寻应会错。斫桂吴生善谑。管甚高深广博。记取嫦娥端的约。当空圆不落。如何快。认得吾庐堪爱。虚敞玲珑无障碍。主人常只在。得此非因赐赉。得此非因赌赛。占断这些境界。僦来成永买。如何悟。静看风前雪絮。飘落晴光明媚处。易?还似露。大笑忽然回顾。日在天心几度。八万里中元不暮。往来经熟路。
白朴	水龙吟	予始赋睡词，诸公赓和三十余首。一	园旧游，因感其事，复用前韵。万金不买青春，老来可惜欢娱地。有时记得，江楼深夜，解鞍留寐。兰焰喷虹，宝香薰麝，玉醅蚁。更谁能细说，当年风韵，江瑶柱、荔枝味。漂泊江湖万里，渺难寻、采菱拾翠。何心更到，折枝图上，卖花声里。蓬鬓刁骚，角巾欹堕，枕书聊睡。恨匆匆未办，莼鲈归棹，又秋风起。
洪希文	鹊桥仙	水碓	山容叠翠，水光拖练，澎湃奔腾远势。输他心匠动机舂，应笑杀、伯鸾左计。引渠激水，连房凿臼，捣尽糠和秕。朝朝暮暮不曾闲，又岂问。
李真人	望江南		北方水，其数是真铅。一气凝抽摘雪，须令金体重初元。此结道中。
谭处端	西江月		堪叹光阴迅速，日生思虑忧愁。憨憨甘作逝波流。迷恋气财色酒。日月暗催人老，利名不使心休。争如放下观山头。明月家家尽有。
朱唏颜	天香	寿桂金堂竹泉总管	碧玉横陈，黄金细屑，天然画堂风景。古月浮香，冷风度曲，不许一尘侵近。沉沉永夜，漾水色、窗轩秋净。如识岩前气韵。端知岁寒心性。繁华漫夸红紫，颜色、直宜相并。纵有交承梅菊，也应推逊。自是蟾宫仙种。尽消得婵娟伴清影。为乞娥，云阶鹫岭。
尹志平	临江仙	偶得	谈妙谈玄人易悟，真清真静难依。人间世事不堪为。十方明眼汉，学我没操持。既悟淳风须返朴，终朝朴实相随。含光默默外如痴。心明如朗月，性静合刀圭。
滕宾	归朝欢	读画斋丛书本元草堂诗馀卷上	画角西风轰万鼓。犹忆元戎谈笑处。铁衣露重剑光寒，海波飞立鱼龙舞。匆匆留不住。万里玉关如掌路。空怅望，夕阳暮霭，人立渡傍渡。木落山空人掩户。得似旧时春色否。雁声叫彻楚天低，玉骢嘶入烟云去。无人凭说与。梅花泪老愁如雨。犹记得，颠崖如此，细向席前语。
元好问	江城子		草堂潇潇淅江头。傍林丘。买扁舟。隔岸红尘，无路近沙鸥。枕上有书尊有酒，身外事，更何求。暮云归鸟仲宣楼。敝貂裘。为谁留。千古书生，那得尽封侯。好在半山亭下路，闻未老，去来休。
张野	木兰花慢	端午发松江	恨无情画舸，载离思，各西东。正佳节惊心，故人回首，应念匆匆。殷勤彩丝系臂，问如何、不系片帆风。醉里阳关历历，望中烟树蒙蒙。驿亭榴火照尘容。依约舞裙红。纵旋采香蒲，自斟芳酒，酒薄愁浓。功名事，浑几许，甚半生、长在别离中。不似东来潮信，日斜还过吴淞。
朱唏颜	一萼红	盆梅	玉堂深。正重帘护暝，窗色试新晴。苔暖鳞生，泥融脉起，春意初破琼英。夜深后、寒消绛蚁，误碎月、和露落空庭。暖吹调香，冷芳侵梦，一饷消凝。长恨年华婉晚，被柔情数曲，抵死牵萦。何事东君，解将芳思，巧缀一斛春冰。那得似、空山静夜，傍疏篱、清浅小溪横。莫问调羹心事，且论笛里平生。
元好问	鹧鸪天		十步宫香出绣帘。恼人帘底月纤纤。五花骄马垂杨渡，孤负仙郎侧帽檐。秋澹澹，酒厌厌。新诗和恨入香奁。相思恰似鸳鸯锦，一夜新凉一夜。
王哲	减字木兰花		七年风害。悟彻心经无碍。信任西东。南北休分上下同。龙华三会。默识逍遥观自在。要见真空。元始虚无是祖宗。
刘敏中	浣溪沙	次前韵	世事恒河水内沙。乾忙谁遣强离家。如今老也不矜夸。检得闲书能引睡，暖来薄酒胜煎茶。一江风月四时花。
潜真子	苏幕遮	虎龙交  ，进火功夫犹  危	水生金，阴魄绕。火长青龙，魂向肝中卯。三七数中无太少。相从相随，直到泥丸脑。火频添，功夫妙。解使长生，颜貌常无老。能斗邪魔并外道。教我逍遥，立得神仙号。
胡祗＊	水调歌头	庆翰长生朝	千古大名下，五福几人全。相如妙龄词赋，一降冠群贤。姓字家传户说，丰表芒寒色正，星日丽青天。朱服赤墀里，绿发玉堂仙。忽西风，吹梦破，海成田。冥冥造物，云龙风虎又缘。两代斯文盟主，百载中朝元老，雅望更谁先。好藉金莲烛，寿酒要如川。
马钰	满庭芳	师父画骷髅相诱引稍悟	风仙化我，无限词章。仍怀犹豫心肠。儿画骷髅省悟，断制从长。欲待来年学道，恐今年、不测无常。欲来日，恐今宵身死，失却佳祥。管甚儿孙不了，脱家缘街上，恣意猖狂。遣兴云游水历，别是风光。经过无穷腾景，更那堪、得到金方。专一志，炼丹阳，须继重阳。
白朴	水调歌头	初至金陵，诸公会饮，因用北州集	苍烟拥乔木，粉雉倚寒空。行人日暮回首，指点旧离宫。好在龙蟠虎踞，试问石城钟阜，形势为谁雄。慷慨一尊酒，南北几衰翁。赋朝云，歌夜月，醉春风。新亭何苦流涕，兴废古今同。朱雀桥边野草，白鹭洲边江水，遗恨几时终。唤起六朝梦，山色有无中。
姬翼	鹧鸪天		过隙光阴抵死催。浮生屈指有多来。芥城业识填将满，拂石迷云拨不开。功打底，罪争魁。英雄呈彻死堆灰。一团虚幻闲般弄，有耳如聋唤不。
姚燧	浪淘沙	余年七十，洪山僧相过，言别公?	然耶，因为一莞，赋此晓之七十鬓双蓬。已分衰翁。烦君休誉面如童。只此正为吾老，物理曾穷。天地一微躬。草木还同。桃花初也笑春风。及到离披将谢日，颜色逾。
姬翼	鹧鸪天		太极玄虚若镜清。乾坤元是镜中形。人身影里重生影，物象名中复寄名。空外物，梦中评。一团虚幻戏灵明。有生不慧看成实，梦里分空着力。
刘敏中	满江红	病中又次前韵	北去南来，凡几度、风沙行李。离又合、新欢旧恨，古今何已。风俄瞻衡宇外，月明照见寒江底。问朱丝白雪尚依然，知音几。无所作，谁成毁。非所望，何悲喜。谓人生得失，卷舒天耳。病骨支离羁思乱，此情正要公料理。但无言、手捉玉连环，东南指。
魏初	水龙吟	予诞日，不得与儿子必复相会聚者凡	上寿，有勇退神仙今不远之句，因以此曲示之平生翰墨箕裘，误蒙豸分司早。登车揽辔，风烟万壑，连云鸟道。五载归来，中台无事，江南芳草。记钱塘门外，西湖湖上，登临处，知多少。梦里五云楼阁，正瞻依、玉墀春好。南海阴风、越台暑瘴，不禁怀抱。白粥青齑，平心养气，万缘俱扫。便从今、收拾黄牛十角，只闲中老。
刘因	菩萨蛮	饮山亭感旧	种花人去花应道。花枝正好人先老。一笑问花枝。花枝得几时。人生行乐耳。今古都如此。急欲醉莓苔。前村酒未来。
王寂	昭君怨	江行	一曲清江环碧。两岸萧萧芦荻。烟雨暗西山。有无间。有酒须当痛饮。百岁黄梁一枕。瞰莫放愁闲。上眉端。
王恽	水调歌头	寿王子寿，时年八十三	汾流余润，霜菊满秋香。酿成一堂和气，来荐老人觞。七十人生稀有，况复年逾八十，饮啖日康强。肮脏欲谁与，赵壹倚门旁。颊浮丹，瞳点漆，鬓如霜。平生阴有神相，特为表刚肠。世事语来无味，只有读书一念，老矣不能忘。九老更添一，图画见高堂。
冯尊师	苏武慢		堪叹群情，迷津宛转，飘荡甚时休歇。争头竞角，抵死漫生，一向恋家贪业。利锁名缰，欲浪恩山，酒市花衢颠蹶。骋喽似蚁循环，不念鬓华如雪。谁肯向、大朴林中，无为乡里，闲伴老聃庄列。珠获象罔，梦断华胥，高枕洞天日月。三界廓然，八表冲虚，湛湛灵光通彻。这逍遥劫外，妙哉真乐，世间难说。
刘秉忠	点绛唇		寂寂珠帘，凤楼人去箫声住。断肠诗句。彩笔无题处。花褪残红，绿满西城树。蘅皋暮。客愁何许。梅子黄时雨。
刘处玄	玉堂春		仙观灵虚，二年来来去。破了重修，星冠养素。应有真无，斋科救万苦。达理忘言清静居。道释儒宽，通为三教，户外应五常，敬谦贤许。四相心无，自然乐有馀。出了阴阳现亘初。
刘敏中	水调歌头	长芦商子文伯父元鼐国宝，年九十	元鼎国器，年八十二，扁其堂曰三椿，以兄弟三人皆寿而言也。阎承旨序之甚详，子文为般阳路知事来徵言，书此词以遗之五福一日寿，七十古来稀。鲸川兄弟何事，接武上期颐。添是商颜四皓，减即西周二老，白鹤一行飞。臂阋墙者，何地望余辉。世皆云，家积善，庆相随。三椿堂上，阴德几许只天知。子弟联芳并秀，戏彩称觞先后，和气蔼春熙。本大枝叶茂，门户看巍巍。
刘秉忠	诉衷情		山河萦带九州横。深谷几为陵。千年万年兴废，花月洛阳城。图富贵，论功名。我无能。一壶春酒，数首新诗，实诉衷情。
元好问	水调歌头	长源被放，西归长安，过予内乡，	诗见及，因为赋此相思一尊酒，今日尽君欢。长歌一写孤愤，西北望长安。郁郁阊门轩盖，浩浩龙津车马，风雪一家寒。钟鼓催人老，天地为谁宽。丈夫儿，倚天剑，切云冠。可能封塞包，驱去复来还。清庙千金康瓠，短褐连城双璧，行路古来难。枯柏在南涧，留待百年看。
王实甫	小桃红		水声山色两模糊，闲看云来去。则我怨结愁肠对谁诉？自踌躇，想这场烦恼都也由咱取。感今怀古，旧荣新辱，都装入酒葫芦。
李孝光	念奴娇		男儿堕地，便试教啼看，定知英物。老去只追风月债，天地应空四壁。黄石残书，赤松归去，不料头如雪。子房何信，竟推何者为杰。醉后一笑掀髯，狂歌拍手，四座清风发。竹帛功名人安在，去去云鸿灭没。枣下枯枝，黄金虚牝，此事真毫发。豪吟轰饮，直须唤取明月。
姬翼	婆罗门引		古今扰扰，大都奔竞利名场。舟车仆马如狂。到底功勋事业，分付梦黄粱。甚刚求失鹿，不见亡羊。且宜自防。须着脚、水云乡。截断从来去路，步步清凉。本然自得，是千古圆明珠玉房。真个事、谁肯承当。
山主	临江仙		天色四更星斗转，疏帘渐透轻寒。秋深溪净水潺潺。潇潇残月，隐隐下西山。每念群生沈苦海，寰中谁乐清闲。乘舟洪浪下钓竿。缘人有分，
马钰	渔家傲	赠孙姑	奉劝孙姑修大道。时时只把心田扫。杀了三尸并六耗。无烦恼。常清常净知玄奥。休问异名炉与灶。冲和上下通颠倒。铅汞自然成至宝。非常好。霞光簇拥归蓬岛。
虞集	苏武慢		忆昔坡仙，夜游赤壁，孤鹤掠舟西过。英雄消尽，身世茫然，月小水寒星火。何似渔翁，不知今古，醉傍蓼花然火。梦相逢、羽服翩跹，未必此时非我。谁解道、岁晚江空，风帆目力，横槊赋诗江左。清露衣裳，晚风洲渚，多少短歌长些。玉宇高寒，故人何处，渺渺予怀无那。叹乘桴、浮海飘然，从者未知谁可。
王哲	临江仙		掌法遵条常谨守，饶人蕴德尤先。孝心自许合神天。长长能后已，永永瞻家缘。便是修行真宝路，正端无党无偏。放开心月照金莲。馨香冲碧汉，堪献大罗仙。
张玉娘	法曲献仙音	夏夜	天卷残云，漏传高阁，数点萤流花径。立尽屏山无语，新竹高槐，乱筛清影。看画扇，罗衫上，光凝月华冷。夜初永。问萧娘、近来憔悴，思往事、对景顿成追省。低转玉绳飞，淡金波、银汉犹耿。簟展湘纹，向珊瑚、不觉清倦。任钗横鬓乱，慵自起来偷整。
韩奕	贺新郎	送别	烟雨枫桥路。算年来、几番送别，故人千里。君亦当初缘底事，不念平生俦侣。容易把、幽欢间阻。岁晚却思来访旧，旧处亭馆，废垣荒圃。寒日照，残桑梓。同游似我今余几。且留连、小窗清夜，挑灯疑语。身外事多何必问，况鬓影、相看如许。秋草萧萧连茂苑，正堪愁、杜牧诗中意。谁画在，行装里。
冯尊师	苏武慢		元气充餐，麻衣遮体，万事转头何济。黄芽白雪，黑水红云，轩帝注传名世。深谢名师，说破希夷，妙理本来精粹。把仙胎养就、云缭绕，万神咸备。持造化、个个圆成，人人具足，一气返还资质。周游八景，遍赏三山，不离目前亲诣。堪笑迷途，岂识阴阳，宗祖任教邪魅。炼金丹、悉是乾坤英秀，闲生豪气。
李齐贤	洞仙歌	杜子美草堂	百花潭上，但荒烟秋草。犹想君家屋乌好。记当年，远道华发归来，妻子冷，短褐天吴颠倒。卜居少尘事，留得囊钱，买酒寻花被春恼。造物亦何心，枉了贤才，长羁旅、浪生虚老。却不解消磨尽诗名，百代下，令。
张伯淳	齐天乐	送马德昌	人生南北如歧路，相逢自怜不早。倾盖班荆，分灯并壁，吟卷笔床茶灶。交情古道。怕催诏连翩，好风吹到。聚久别难，砌蛩那更碎怀抱。临行谁劝驻马，待将尘土事，妨我吟啸。小住虽佳，还堪就否，催得云帆缥缈。官梅正好。比前度孤山，剩开多少。两处心旌，倚楼同晚照。
王哲	西江月	四方	堪叹东西南北，迷途役损行人。任来任往走红尘。只为名牵利引。独我摇头不管，静中精固形贞。陶陶团结气和神。永乐天真有准。
邵亨贞	清平乐	碧桃	瑶笙吹罢。月满仙台下。歌扇半欹羞淡冶。一点芳尘不惹。临溪更洗残妆。低回玉洞春光。换却当时脂脸，从教恼杀刘郎。
谭处端	如梦令		不染俗情非是。不慢下贫趋贵。不敢受人钦，自在逍遥云水。云水。云水。守一无为彻底。
谭处端	瑞鹧鸪		王公幽隐远佳餐。保护灵根守内闲。意上有情山处市，心中无欲市居山。颐神须要常温暖，炼气功成拒暑寒。专一始终无变异，自然凝结宝琅。
吴＊	渔父		波平如砥小舟轻。托得纶竿寄此身。忘世恋，乐平生。不识公侯有姓。
袁易	高阳台	鸳鸯菊	浴水雕翎，眠纱绣羽，天然宜在沧洲。翠被馀声，凉宵陡顿惊秋。妖姿不共流年谢，带睡魂、飞上枝头。任烟波，多少凄凉，分付轻鸥。金英浓露才收。误芰荷翻雨，梦悠悠。陶令归来，十分芳意谁酬。惜花长是招花恼，况动人、名字风流。黯销凝，添得东篱，一段闲愁。
程文海	菩萨蛮	次韵郭安道探梅	孤根自是春怜惜。一苞生意何曾息。南北本同枝。先开先得诗。风来元不约。冷暖凭斟酌。花落又花开。年年去复来。
王吉昌	减字木兰花	右初五日巽配震	巽荣春谷。辛水溶溶滋震木。五返云雷。玉桂蟾宫应候开。月娥清写。风震庚金调木马。功显强兵。火衮深渊四海平。
王吉昌	雨霖铃		万绿心歇。放神情和畅，痼疾蛰窟。清虚道业修崇，蠕神息、运无仓卒。七曜迎真虚室洁，冷辉冰骨。镇九天、十二楼前，五气腾空帐金阙。高提慧剑仙童谒。迸寒光、尖锋挑日月。收藏炳耀精华，聚壶鼎、激玄霜发。有物生成，无上妙、总归化恍惚。廓性海、浸润无为，绰约三空越。
马需庵	水龙吟	赠人二首 以上三首见永乐大典三千零	翩翩诗笔清新，百年谁识青云士。银钩瘦硬，通神白茧，乌丝名世。璞玉浑金难定价，终为良器。秋风一曲，声合太古，算惟有、知音会。天地青蝇扰扰，只依旧、岁寒苍翠。似当时、刘晏点鞭，马上钱流满地。未展经纶，米盐细故，此心如水。待锋车趣召，玉堂挥翰，草金銮制。
王吉昌	定风波		悟结清凉浩劫因。生涯淡薄出嚣尘。物物般般心上离，思纯。克勤虚谷养元神。接物和光循德柄，无方应变任天真。豁落圆通精三昧，怀珍。
张翥	恋绣衾	写梦	醉乡残梦莺唤醒。见柳梢、日影弄明。又误了、寻芳伴，减东风、庭院笑声。玉儿扶起仍娇困，索樱桃、芳露解酲。纵病也、心情好，比别离。
张雨	如梦令		静默两家茅舍。特地月明狼藉。不管候虫吟，高枕北窗清夜。清夜。清夜。凉似樊川水榭。
陆文圭	念奴娇	洛阳耆英会二首	戴花刘监，算耆英会上，与吾同岁。伊洛山川今如古，人事几番兴废。梦枕初残，黄梁未熟，已换人间世。箪瓢钟鼎，看来一等滋味。天上赤白双凡，东来西往，出没真儿戏。惟有神仙长年诀，长似功名富贵。欲捣玄霜，难寻玉杵，何日蓝桥遇。裴郎老矣，云英那肯随去。
王哲	捣练子		潭底月，雪中霜。有人会得便风狂。哩，哩。泉底，水中金。尖竿尖上细搜寻。哩，哩。
刘因	清平乐	贺雨	雨晴箫鼓。四野欢声举。平昔饮山今饮雨。来就老农歌舞。半生负郭无田。寸心万国丰年。谁识山翁乐处，野花啼鸟欣然。
王哲	二郎神		观尘境尽。总把浮名修整。此假合形骸皆不悟，犹然待、巧妆驰骋。百岁韶华能有几，到七十、难逃逝景。里面真真，罪业愈重，无由祛屏。如省。当初一点，莹清明炳。速认他、从来呼甚麽，元是圆成光影。又唤金丹仍粒粒，好做主、重令永永。愿凡世、人人个个，回头浇淳休逞。
袁士元	青玉案	饯李州判为鄞县监病假摄政归	江城十月春犹小。问解印、何须早。水长官清健了。争如归去，长汀风月，依旧平分好。谪仙襟度人间少。留借无缘意频悄。近种棠阴犹草草。会看他日，腰金衣紫，五马来蓬岛。
马钰	满庭芳	赠杜公及众道友	勤勤香火，谨谨看经。专专供养他人。种种作福，惟恐失了人身。明明将来富贵，奈区区、贩骨艰辛。终何济，愿人人听劝，别有良因。拂袖归於物外，占道逍遥自在，燕处申申。相结云朋霞友，风月亲亲。斡运亘初一点，炼本来、真个真真。神光灿，做长生，久视人人。
李齐贤	大江东去	过华阴	三峰奇绝，尽披露、一掬天悭风物。闻说翰林曾过此，长啸苍松翠壁。八表游神，三杯通道，驴背须如雪。尘埃俗眼，岂知天上人杰。犹想居士胸中，倚天千丈气，星虹闲发。缥缈仙踪何处问，箭天光明灭。安得联翩，云裾霞佩，共散麒麟发。花间玉井，一樽轰醉秋月。
王＊	西江月		悟性无生无灭，采铅有去有来。两般灵物结成胎。云气常浮宝盖。终日和光混俗，任时随处宽怀。清风明月满蓬莱。睹破虚空无碍。
李道纯	沁园春	赠王提点	慧海深澄，德山高耸，主人不凡。况锐解纷，黜聪屏智，掀翻物我，不露机缄。立志虚无，潜心混沌，帝象之先密意参。玄玄处，老先生元性，一贯乎三。曾和至士玄玄。故默默昏昏契老聃。矧灵地虚间，禅天湛寂，忘知忘识，无北无南。收拾身心，圆融造化，覆载中间总作丹。炉中就，看圆陀陀地，照耀松关。
元好问	满庭芳	遇仙楼酒家杨广道赵君瑞皆山後人，	缺。
王哲	卜算子	二首李法师求	人谈焰助。与泉源，交结相同怙。木真元牢锁住。掌扶持，精气长坚固。中甜上素。小婴儿，姹女频看觑。外空边诚雅趣。入祥云，便得神仙。
王恽	风入松	观灯下半开杏花	一枝浓艳照华堂。暖贮春光。写生莫羡徐熙笔，风流在、百子池傍。点缀红妆玉颊，帘苫粉淡宫妆。静怜疏影伴昏黄。添麝入香。惜花人老情缘在，云屏晚、银烛高张。细泻一杯春露，浩歌微雨东墙。
张翥	真珠帘	寿韩伯清提举，时在平江	银蟾半露婵娟影，西风早、次第中秋天气。凉透小帘栊，乍夜长迟睡。见说灵岩山色好，甚也不浓如归意。归未。趁西泠载酒，南园寻桂。还又客里生朝，把金尊绿酒，与谁同醉。烟雨隔垂虹，望美人秋水。桃叶妆楼团扇曲，但小草、鸾笺相寄。传示。送白萍一翦，碧云千里。
姬翼	雨中花慢	仆自骚屑游，冷  宛转，十有余年	垂顾蓬荜，就舅氏，兼庇玉属无恙，惘然犹疑梦间，於是乱道雨中花词二十年间，曾记对语，山阳森碧琅。谈笑里蓬莱清浅，陆涨波澜。惊喜灵根无恙，双明玉树同看。才枪境里，漫漫长夜，共话团栾。余生散漫，江海虚舟，一叶不揆循环。俱老矣、关河千里，晤语良难。自笑烟霞痼疾，半生风月长闲。别时好在，云根水骨，相对怡颜。
马钰	西江月	赠姚守清李守静	学道须离火院。搜玄参访良缘。守清守静绝般般。乞觅於身大便。云水须明内外，牢擒意马心猿。万缘不著得神全。酬了修行大愿。
李齐贤	蝶恋花	汉武帝茂陵	石室天坛封禅了。青鸟含书，细报长生道。宝鼎光沉仙掌倒。茂陵斜日空秋草。百岁真同昏与晓。羽化何人，一见蓬莱岛。海上安期今亦老。
刘敏中	定风波	次韵答人见寄	率意讴吟信手书。山间行坐水边居。不是幽闲偏自好。知道。济时才具本来无。植柳移花兼种竹。多故。此心更看几时余。说着堂谁办得。曾忆。只宜公等不宜予。
王哲	临江仙		游历都京并府郡，更兼县镇坊村。并无术法没谈论。一般真个好，六业铁声浑。莫时时清韵响，人人唤出家门。磨伊心镜不教昏。满轮明月莹，光射透昆仑。
赵孟＊	南乡子		云拥髻鬟愁。好在张家燕子楼。稀翠疏红春欲透，温柔。多少闲情不自由。歌罢锦缠头。山下晴波左右流。曲里吴音娇未改，障羞。一朵芙蓉。
王哲	迎仙客	或曰,既是修行,因何齿落发白。答云	五旬五，过半百。诸公把我频搜索。眼如遮耳如闻，口中齿豁，颏上髭须白。外容苍，内容黑，金花地上真粟麦。秆儿钐，穗儿摘。三车搬过，便是迎仙客。
张可久	风入松	湖上九日	哀筝一抹十三弦。飞雁隔秋烟。携壶莫道登临晚，双双燕、为我留连。仙客玲珑玉树，佳人窄索金莲。琅琅新雨洗湖天。小景六桥边。西风泼眼山如画，有黄花、休恨无钱。细看茱萸一笑，诗翁健似当年。
王寂	瑞鹤仙	上高节度寿 强村丛书校聚珍版拙轩集	辕门初射戟。看气压群雄，虹飞千尺。青云试长翮。拥牙旗金甲，掀髯横策。威行蛮貊。令万卒、纵横坐画。荡淮夷献凯，歌来斗印，命之方伯。赫赫功名天壤，历事三朝，许身忠赤。寒陂湛碧。容卿辈、几千百。看皇家图旧，紫泥催去，莫忘尊前老客。愿年年满把黄花，寿君大白。
丘处机	水龙吟		春兴昊天空阔初晴，气回万物欣欣茂。亭台俯仰，山川高下，妆成锦绣。碧洞清泉，响闻迢递，一声长溜。更时时注目，悠悠远看，青峰上，白云凑。无限灵禽异兽。慰闲心、不辞柴瘦。含风翠柏，双崖争长，千株竞秀。耀日丹台，四时为伴，百年随寿。任寒来暑往，星移物换，得高眠。
魏初	鹧鸪天	赠王敬之御史耿伯玉台掾	去岁新秋别凤城。今年春早会秦京。人生离合知无定，空里相逢重有情。花淡淡，柳青青。半风半雨若为平。清明得暇还相觅，醉倒沙头碧玉。
宋＊	行香子	暮抵应城宿县齐后园	槲叶风乾。柏叶霜殷。浅坡陀、路径回环。喜投公馆，暂卸征鞍。对竹萧森，松夭矫，菊斓斑。岁晏天寒。谁共清欢。过黄昏、愁恨多端。烛花渐暗，炉火将残。更雁声哀，砧声急，雨声繁。
王＊	沁园春	耕	八口之家，五亩之宅，树之以桑。买吴牛十角，拖犁拽耙，耕翻大地，泼草开荒。下种依时，移苗应候，裁向中田灌水浆。灵苗长，看盈畴遍野，处处风光。秋来雨顺时康。有黍米凝珠滴露香。向六时勤顾，三更不睡，呼男呼女，采取回仓。击坏讴歌，烹鸡酌酒，妇乐夫饮一觞。无他事，但存诚守朴，稽首义欢饮一觞。无他事，但存诚守朴，稽首羲皇。
王恽	感皇恩	至元十七年八月八日为通议西溪兄寿	南衙，予始相识。时初夏桐阴满庭，故有南衙清书之句少日竹林游，凤麟飞走。一段江山最英秀。南衙倾盖，满院桐阴清书。鬓华思此际、浑依旧。云梦心胸，文章山斗。好个经纶玉堂手。婆娑桂影，凉人露盘仙酎。一杯先领取、乔松寿。
刘因	木兰花		未开常探花开未。又恐开时风雨至。花开风雨不相妨，说甚不来花下醉。百年枉作千年计。今日不知明日事。春风欲劝座中人，一片落红当眼。
王庭筠	清平乐	应制	琼枝瑶月。帘卷黄金阙。宫鬓蛾儿双翠叶。点缀离南闹雪。东风扇影低还。红云不隔天颜。夜夜华灯万树，年年碧海三山。
谢应芳	水龙吟	题曹德祥水居	旧家金谷园林，尽随海变桑田了。一湾流水，一枝修竹，菟裘将老。潇洒轩窗，波光隐映，笔床茶灶。但溪无六逸，林无诸阮，谁相与，论怀抱。不用沧洲洗耳，听风前、此君清啸。黄金台上，尽教尘土，聘车争道。鱼鸟情亲，渔樵邂逅，不时谈笑。看古来行路难行，真个是闲居好。
马熙	摸鱼子		买陂塘旋栽杨柳，参知圭沼机务。石渠鸣西北，不用九天瓢雨。鱼在渚。又戏藻翻荷，绕遍方圆屿。鱼如解语。道惠子忘言，庄周忘家，岂识水中趣。寒泉上，云影天光如许。高谈曾会朱吕。此中尽有源头水，添我感怀新句。姑却醑。便合着叶嘉，百世云初谱。心源汲古。任眢井无波，方塘好在，余润及蔬圃。
程文海	蝶恋花	寿千奴监司十二月朔	黄鹤山前梅半吐。岁岁年年，谁是冰霜侣。自有使君来共住。黄昏不怕风吹雨。见说和羹天已许。带得春来，又怕春将去。记取澄清堂上语。
林辕	水调歌头		大药金丹祖，混质未分前。刚柔剖判，异名同出汞和铅。会得道穷物返，炼此华池神水，推类合其玄。二八正关键，夫妇再团圆。午临申，寅起子，运周天。爻符既济，阴须阳极始承权。三五庚生甲满，渐以中孚孕有，十月圣胎全。表里赫然赤，洪造应纯乾。
李俊明	鹧鸪天	以上强村丛书本用汪鱼亭藏钞庄靖先	丧乱来少睡眠。榻又留连。那堪又下潇潇雨，可柰无秋薄薄田。，残年。眼前戈戟尚森然。得他真个风云手，不信人间有漏非汪藏钞本，乃别一钞本。查汪藏钞本无最後鹧鸪天两首，惟古监张氏研。
王丹桂	忆王孙		三田常用铁牛耕。种得黄芽渐渐生。法雨时时浇灌频。转滋荣。采摘。
元好问	浣溪沙	宿孟津官舍	一夜春寒满下厅。独眠人起候明星。娟娟山月入疏棂。万古风云双短鬓，百年身世几长亭。浩歌聊且慰飘零。
沈禧	踏莎行	黛眉颦色	翠压双蛾，琼镌香靥。春来翻作伤春怨。一痕心事镇相萦，芳容不似年时倩。玉宇澄清，金波潋滟。宝猊香冷烟初敛。螺青黛绿总调匀，还凭。
王吉昌	瑞鹤仙		炼丹成数究。进水火、抽添六阳时候。严严虎龙开，卷清风币地，两情精媾。雷轰宇宙。渍玉蕊、灵芝吐秀。待药垆、火冷冰凝，方是雪肌成就。身富香喷兰麝，内放金光，夜明如昼。冲虚德懋。表清净，果无漏。罄色空都泯，魄纤魂圣，地厚天高远透。向三清、妙选丛中，已争领袖。
王恽	浣溪沙		隋末唐初与汉亡。干戈此际最抢攘。一时人物尽鹰扬。褒鄂有灵毛发动，曹刘无敌简书光。争教含泣到分香。
许有壬	渔家傲	歌圭塘四时四首	冰尽泉香云缥缈。韶华隐隐浮林杪。酒在葫芦鱼在沼。清昼悄。好音时复来黄鸟。管领风光心未老。衰颜却怕清波照。有酒可斟鱼可钓。能事了。东风一曲渔家傲。
张可久	风入松	春晚泛舟碧澜湖上，遇雨，宿蕊感方	碧渊湖上小崆峒。人在水精宫。提壶莫惜莺边醉，蝶困花、来往匆匆。一饷颠风狂雨，满山怨紫愁红。仙翁来憩白云中。春色已成空。五更正结花心梦，且迟教、童子鸣钟。明日凉音渡口，绿杨影里推篷。
吴镇	渔父		五岭风光绝四邻。满川凫雁是交亲。云触岸，浪摇身。青草烟深不见。
元好问	朝中措	与石子璋别，求作乐府，得麻字	惊弦裂石笔生华。清兴入悲笳。为爱南山夜猎，笑人杜曲桑麻。高歌醉眼，千金骏马，八月仙槎。都把平生湖海，看君咫尺龙沙。
谭处端	瑞鹧鸪	赠郭公	休心损事养根源。寂淡清虚守自然。积德仁风师孔孟，僻潜高洁效颜原。定观明月三秋夜，妙趣玄风九夏天。诗酒琴书谁可并，野夫常许似龙。
王丹桂	桃源忆故人		愁思俗态知多少。萦绕谁能分晓。方欲强追言笑。翻复成忧恼。春花秋月虽然好。总被功名误了。才见儿童年少。又早容颜老。
王哲	西江月	四假	堪叹火风地水，为伊合造成形。教人受苦日常经。扑入味香视听。独我摇头不管，朝朝居止黄庭。自然寂聚真灵。五色霞光覆定。
党怀英	青玉案		红莎绿蒻春风饼，趁梅驿，来云岭，紫桂岩空琼窦冷。佳人却恨，等闲分破，缥缈双鸾影。一瓯月露心魂醒，更送清歌助清兴。痛饮休辞今夕永。与君洗尽，满襟烦暑，别作高寒境。
张雨	风入松	寿吴大宗师	羽衣能补舜衣裳。闲看云忙。宣文奎画龙珠护，家山、辉映琳琅。天上重逢初度，仙韶锡宴非常。满期人道鲁灵光。合佩金章。丹牙修出纤纤月，看年年、玉斧吴刚。不枉盘根寿栎，要扶宗社灵长。
张之翰	太常引		两株如玉瘦相邻。尽红复、抱芳春。看到不同群。比问白寻黄更亲。出尘态度，倚风标格，消得一词新。谁解按歌唇。教唱与、青崖故人。
高道宽	西江月		混沌屯蒙如卵，昏昏默默盈空。浩然太素抱鸿蒙。一气循环凝重。内隐真水真火，氤氲盘结如冰。中心元始造玄功。三气齐分太定。
程文海	浪淘沙	次疏齐韵题杨生卷	城上望宸楼。梦里神游。山无重数水悠悠。唯有西江杨处士，来往扁舟。金凤落何洲。君试回头。呢喃墙燕替谁留。谁道明年如斗大，借问沙。
元好问	浪淘沙		云外凤凰箫。天上星桥。相思魂断欲谁招。瘦杀三山亭畔柳，不似宫腰。长日篆烟消。睡过花朝。红蔷薇架碧芭蕉。雌蝶雄蜂天不管，各自无。
张之翰	水龙吟	秋严既别，是日晚又访予龙城外，复	中年怕见离筵，恶怀易感欢难遇。愁城百丈，旧时全仰，酒兵遮护。不饮而今，如何禁得，欲行还住。与元戎已别，弓刀小队，能为我、年来去。一阵黄昏细雨。正心头、万丝千绪。几家灯火，烟迷湖水，风号堤树。咫尺重，故人千里，可能无句。听谯楼，更鼓寒声历历，倚篷窗赋。
张野	水龙吟	登滕王阁	画檐丛翠凌霄，暮云还送西山雨。千年陈迹，一时胜概，东南宾主。佩玉鸣銮，西风吹入，江声柔舻。漫登临赢得，征鞍倦客，离思乱，乡心苦。一梦繁华何许。空留得悲凉今古。雄文健笔，星辉日映，鬼呵神护。倚遍阑干，有心也待，留题新句。见一双白鸟，苍烟影里，背人飞去。
白朴	念奴娇	中秋效李敬齐体，每句用月字。 案此	一轮月好，正人间、八月凉生襟袖。万古山河，归月影、表里月明光透。月桂婆娑，月香飘荡，修月香人手。深沉月殿，月蛾谁念消瘦。今夕乘月登楼，天低月近，对月能无酒。把酒长歌邀月饮，明月正堪为友。月向人圆，月和人醉，月是承平旧。年年赏月，愿人如月长久。
朱唏颜	喜迁莺	永嘉思远楼端午（原脱永嘉思远楼五	香尘盈箧。是旧日赐来，宫罗叠雪。服艾衣清，浴兰汤暖，输与个人娟洁。性巧戏拈，针蹙得、虎儿狞劣。鬓半，贴朱符翠篆，同心双结。愁绝追楚俗。独吊湘累，日映沉菰叶。彩浮空，鸣鼍聒昼，十里翠红相接。漫有倚空阑槛，谁把朱帘高揭。归去也，听叩舷儿女，尚传歌阕。
马钰	桃源忆故人		马风得遇修仙举。不羡人间富贵。筑个环墙居住。且避风霜雨。灵光昼夜常修补。异日功成归去。得住蓬莱洞府。侍奉吾师父。
何继高	采桑子	玉山名胜集	醉归那忍旋分手，竹屋灯明。石鼎茶声。坐久听来酒力轻。粉笺染就芙蓉滑，小句初成。转自凄清。寒逼春衫欲二更。
谭处端	如梦令		只把灵台频扫。惜取自家真宝。火里长莲花，便是修行玄奥。颠倒。颠倒。境灭心忘了了。
王丹桂	水调歌头	赵舍人又写日本国人词，索和其韵	年华若飞矢，贪爱竞无休。西城始逢春色，转眼又惊秋。日月递相昏晓，暗里消磨人老，甘逐逝波流。争似闻强健，拂袖觅抽头。放心闲，从体便，胜封侯。优游到处无系，浑似一孤舟。但得自家合道，任使旁人笑错，忘耻亦忘忧。高卧晴岚表，吟啸对石楼。
王丹桂	醉桃源	赠库使县君完颜氏	全家一意道心坚。皆因宿世缘。精严精谨愈精专。真诚实可怜。听教化，悟微言。尘劳渐渐捐。内调神息两绵绵。功成自证仙。
张之翰	沁园春	送鹤寄可与郎中	鹤汝前来，与余相从，近乎一年。每座隅举目，看挥大字，窗前侧耳，听诵佳篇。月白风清，天高露下，不肯飞腾亦可怜。鸡群里，见雪衣丹顶，空自昂然。星郎明日南迁。待送上秋风千里船。莫因其所好，乘轩受禄，启其所欲，学道升仙。渠是而今，经纶大手，早取徵书下日边。长鸣罢，似知余雅意，两翅翩翩。
元好问	感皇恩	寿韩侯恬然	水上觅红云，云藏仙岛。云外晴峰翠於扫。东园行乐，一洗山林枯槁。万金谁办得、安闲早。石上玉芝，松间瑶草。容易休教使君老。寿杯宫袖，醉眼风荷翻倒。锦堂花与月、年年好。
王丹桂	行香子	示从，复用前韵	说甚根尘。辩甚铅银。这仙佛、路径明分。何须外觅，不在劳神。欲要全完，当全道，露全身。一体同观。无起疏亲。志常清、常静常真。不惟自利，兼利他人。定结祥光，成祥瑞，蹑祥云。
张之翰	水龙吟	寄郭安道御史	一杯未尽分携，匆匆争似休相遇。方余病起，不禁同醉，只须将护。万里淮天，数行征雁，雨晴风住。趁瓜州古渡，东来潮水，便高卧、孤帆去。卧听江声如雨。渐消磨、满怀愁绪。丹青画出，金山烟塔，焦山霜树。如此江山，发挥正要，雄章奇句。仗何人唤取，青骢御史，看挥毫赋。
许有壬	鹊桥仙		心闲胜贵，身闲胜富。已往而今始悟。来言精力未宜闲，此俗子、便宜推去。秋风鸡黍，春山杖屦。尽是幽人乐处。尽教须鬓雪飘萧，总不疑。
王哲	行香子		五鼓才成，土德行香。偏能将、四象包藏。如今尽显，聚在中央。没白归青，红归黑，不归黄。已证空虚，便出昆冈。金童来、秘语宣扬。天皇赐韶，授与风狂。永处清闲，常清静，得清凉。
刘处玄	惜黄花		大翁出去。随家店住。且只似昔年，混俗庞许。食肉爱生灵，饮酒休乱做。肯忘贪，闲论今古。仙家乐处。逍遥云路。隐世外修性，金乌随兔。行就访蓬山，功了离尘所。蜕凡形，礼丹阳父。
姬翼	木兰花慢		笑平生幻惑，遇牢落，物华秋。对世路羊肠，人心尾，刚变为柔。纷纭战酣白蚁，向槐檀、影里觅封侯。一觉黄粱未熟，百年光景都休。推求。往古来今，成底事，尽何楼。勘富贵浮云，功名画饼，身世浮沤。分明眼底见假，便一刀、两段不随流。跃出迷津欲浪，月明沧海归舟。
元好问	玉漏迟	壬辰围城中，有怀淅江别业	淅江归路杳。西南仰羡，投林高鸟。升斗微官，世累苦相萦绕。不入麒麟画里，又不与、巢由同调。时自笑。虚名负我，平生吟啸。扰扰马足车尘，被岁月无情，暗消年少。钟鼎山林，一事几时曾了。四壁秋虫夜语，更一点、残灯斜照。青镜晓。白发又添多少。
元好问	水调歌头	赋三门津	黄河九天上，人鬼瞰重关。长风怒卷高浪，飞洒日光寒。峻似吕梁千仞，壮似钱塘八月，直下洗尘寰。万象入横溃，依旧一峰闲。仰危巢，双鹄过，杳难攀。人间此险何用，万古秘神奸。不用燃犀下照，未必佽飞强射，有力障狂澜，唤取骑鲸客，挝鼓过银山。
李孝光	鹊桥仙	为邱梅边赋	山蟠屋上，水蟠屋下，个里花香竹秀。天翁老去更多情，遣青女、幻无为有。天根老石，云根老树，谁解逡巡挥就。只应炼石补天时，留取。
虞集	苏武慢		云淡风轻，傍花随柳，将谓少年行乐。高阁林间，小车城里，千古太平西洛。瞻彼泱泱，言思君子，流水俨然如昨。但清游、天际轻阴，未便暮愁离索。长记得、童冠相随，浴沂归去，吟咏鸢飞鱼跃。逝者如斯，吾衰甚矣，调理自存斟酌。清庙朱弦，旧堂金石，隐几似闻更作。农人告我事西畴，窈窕挂书牛角。
元好问	促拍丑奴儿	乡邻会饮，有请予增损旧曲者，	无物慰蹉跎。占一丘、一壑婆娑。闲来点检平生事，天南地北，几多尘土，何限风波。花坞与松坡。尽先生、少小经过。老来诗酒犹堪任，家山在眼，亲朋满坐，不醉如何。
王哲	南乡子		好纸造成鸢。占得风来便有缘。放出空中云外路，无边。休恋椿儿用线牵。端正莫教偏。仰面人人指点贤。从此逍遥真自在，如然。断却丝麻。
元好问	满江红	关希颜之官徐州	元鼎诗仙，知音少、喜君留迹。还有恨、故山飞去，石城琼壁。万里征西天有意，四方问舍今何日。便金虬、飞驭解移文，知无及。淮海地，云雷夕。自不负，髯如戟。望幕中谈笑，隐然敌。此老何堪丞掾事，佳时但要江山笔。向楚王、台上酒酣时，须相忆。
尹志平	巫山一段云	卜居西关，好山万叠，河在其中	涛，两岸桑麻映日，人善地僻，可为终焉之计，自号曰养老庵，以小词寄万叠山横翠，千盘河曲长。居民安土乐农桑。流水落花香。卜此安居养老。一任形枯心槁。不摇不动寄残年。何处觅神仙。
张可久	迎仙客		云冉冉，草纤纤，谁家隐居山半崦。水烟寒，溪路险。半幅青帘，五里桃花店。
高道宽	浪淘沙		虚运一周天。消息乾坤。阴阳升降月华鲜。铅汞点就七千数，渐入功圆。锻炼体绵绵。放下周全。正当子午罢抽添。八万四千功行满，顿了神。
元好问	临江仙	相下与王以道饮，席间走笔为赋。王	一段江山英秀气，风流天上星郎。烟花故国五云乡。只知心事在，争问鬓毛苍。千古西陵歌舞地，兴来忘却悲凉。相逢一醉莫停觞。东山看老去，湖海永相忘。
马钰	满庭芳	赠众女姑	嫌风怕日，爱惜容仪。画堂深处相宜。对镜梳妆，整理金缕罗衣。因闻风仙蝉蜕，慕真修、决烈无疑。弃华丽，便蓬头垢面，布素归依。昔日灵根受病，知今却，须当下手亲医。搬运身中日月，直接天涯。自然木金成宝，现神珠、晃曜清沂。主知道，这些儿，不可思议。
王恽	如梦令		半世随波从众。几被狙翁调弄。富贵苦相谩，一枕槐根春梦。春梦。春梦。况复此身无用。
王＊	沁园春	虎	生在西山，常居东谷，出没无时。向枯树岩前，幽泉涧畔，饥渴饮，饱暖随宜。一任纵横，平生勇猛，走入丛林万木披。谁知得。但无忧无餐渴饮，饱暖随宜。一任纵横，平生勇猛，走入丛林万木披。谁知得。但无忧无惧，断绝狐疑。等闲剔起双眉。有万里风生八面威。自踏叶巡山，不离元所，一灵不昧，百兽皈依。跳下悬崖，咆哮振地，月白山寒水满溪。收牙爪，且藏身遁迹，独步云归。
侯善渊	南柯子		坐看华胥景，神游玩宝方。一双童子抱龙光。焕焕煌煌，撮聚入中央。产出灵仙子，功成入帝乡。玉霄榜上应科场。夺取仙标，宝洞执?璋。
张翥	洞仙歌	辛巳岁燕城初度	功名利达，任纷纷奔竞。纵使得来也侥幸。老眼看多时，钟鼎山林，须信道、造物安排有命。人生行乐耳，对月临风，一咏一觞且乘兴。五十五年春，南北东西，自笑萍踪久无定。好学取、渊明赋归来，但种柳栽花，便成三径。
元好问	西江月		悬玉微风度曲，熏炉熟水留香。相思夜夜郁金堂。两点春山枕上。杨柳宜春别院，杏花宋玉邻墙。天涯春色断人肠。更是高城晚望。
冯尊师	苏武慢		饭了从容，消闲策杖，野望有何凭仗。帆归远浦，鹭立汀洲，千树好花微放。芳草池塘，锦江楼阁，隐隐云埋青嶂。向东郊、极目天涯，不见故人惆怅。归去也、翠麓崎岖，林峦掩映，消遣晚来情况。幽禽巧语，弱柳摇金，绿影小桥清响。挥扫龙蛇，领略风光，陶写丹青吟唱。这云山好景，物外烟霞，几人能访。
王惟一	西江月		大药元无斤两，谁知愈采无穷。西南幽远路难通。意到不劳神用。坤癸结成真种，移来栽在乾宫。山头雨打任狂风。吹撼根深不动。
张弘范	南乡子	送刘仲泽寿	天地萃英灵。秀出人龙间世生。不只文章为第一，峥嵘。气吐虹霓万丈横。白褐黑头卿。埋没黄尘气未平。昨夜长庚高似月，分明。光照乾坤。
王处一	青玉案	初宣作	奉宣请住天长观。圣语何曾断。特赐恩童为管伴。随机赏宴。百端严备，举上云霞唤。玉楼金殿空中满。万象相交贯。一颗明珠光灿烂。瑶池仙会，万神都聚，永永居霄汉。
元好问	凤凰台上忆吹箫	下缺十六字□□以上十首见	宝靥留香，锦书封泪，要教恼乱愁肠。恨镜鸾双舞，辜负欢狂。日日东城望眼，但暮云、烟树微茫。人何处，浓阴静院，明月幽窗。东风万红千紫，算只有寒梅，瘦得何郎。想淡妆无语，孤影昏黄。好在蓝桥旧路，
元好问	江城子		梅梅柳柳闹新晴。趁清明。凤山行。画出灵泉，三月晋兰亭。细马金鞍红袖客，能从我，出重城。赏心乐事古难并。玉双瓶。为冠倾。一曲清歌，休作断肠声。头上花枝如解语，应笑我，未忘情。
王恽	感皇恩	夏日，同延陵君遇签事顺之心远堂，	书叶散芸香，牙无数。案上藜羹当膏乳。地偏心远，日与圣贤晤语。市声飞不到、横披处。一炷龙涎，满瓯春露。旋埽幽轩约宝住。清谈有味，总是故家风度。子云亭户好、龙津路。
朱唏颜	念奴娇		怒涛驾雪，千骑、争赴危坡奔注。高阁凌空图画出，邈邈荆扬佳趣。梦泽云宽，邗沟霜净，影落晴檐柱。南来王气，消沉榛莽深处。堪笑亡国危机，沉江铁锁，欲把东吴拒。司马家儿那解事，神算真成天遇。商意悲凉，宫词凄苦。忍听临风句。无情江水，不将遗恨流去。
冯尊师	苏武慢		悟人曹溪，鹤冲霄汉，云水道人活计。临川举楫，对镜掷钩，涝漉锦鳞红鲤。风送渔舟，透人双峰，影里骇然明霁。见烟霞极目、金丹一粒，贵珍难比。玄妙处、太一含真，玄元成象，升降个中无滞。坚持九载，志炼三千，精进五华琼液。都在灵源，洞彻神光，真境了然超彼。这长生久视，天机深奥，上仙真理。
王哲	青玉案		上元佳致真堪看。更片片行云散。现出天如青玉案。放开心月，慧灯明照，两曜交光灿。装七宝玲珑焕。把性烛当中按。一对金童呈手段。琼杵推转，顺风归去，衮入那蓬莱观。
王哲	蓦山溪		凝神遐想，始固铅中雪。滋长是黄芽，使金乌、相攀朗月。黄婆匹配，别是一家风，龙吟啸，虎咆哮，此个谁分别。人还去欲，酸辣餐须节。滋味要堪尝，任清虚、五神畅悦。元阳守定，育养得神灵，功成就，去朝元，住世无休歇。
兀颜思忠	水调歌头	偕宪掾分司尉邑，偶得友人招隐之	白云渺何许，目断楚江天。悲风大河南北，跋涉几山川。手线征衫尘暗，雁足帛书天阔，恨入短长篇。青镜晓慵看，华发早盈颠。叹流光，真逝水，自堪怜。明年屈指半百，勋业愧前贤。霄汉骖鸾无梦，桑梓归耕有计，醉且付高眠。寄谢鹿门老，待我共谈元。
李齐贤	巫山一段云	烟寺晚钟	楚甸秋霖卷，湘岑暮霭浓。一春容罢一春容。何许日沉钟。摇月传空谷，随风渡远峰。溪桥有客倚寒筇。一径入云松。
蒲道源	朝中措	张允济子满啐	熊罢佳兆应神签。何必梦中占。看取隆颅犀角，不愁长守齐盐。今朝满，诸般排比，笔墨先拈。休道添丁无用，能教乃祖掀髯。
王恽	浣溪沙	寿李卫尉	矍铄当年汉伏波。紫微垣外待戈。笑骑天下天河。华发雅宜麟阁画，春风先送武城歌。朱颜休惜卷金荷。
张雨	忆秦娥	杨山居湖舫新成，载酒落之，赋?	兰舟小。一篷也便容身了。容身了。几番烟雨，几番昏晓。出桥三面青山绕。入城一向红尘扰。红尘扰。绿蓑青笠，让渠多少。
王吉昌	瑶台第一层		暑往寒来，被日月循环进退忙。春秋更变，枯荣迭运，几换风光。人生催促，断送沉腰，皤貌俱。至无常，有满金玉，救护无方。参详。轮回猛悟，豁开心地养元阳。手搏天地，身生万化，空界游?死生挥断，跳出世网、真相清凉。道情昌。证三时了了，千古堂堂。
王安礼	潇湘忆故人慢		薰风微动，方樱桃弄色，萱草成窠。翠帏敞轻罗。试冰簟初展，几尺湘波。疏帘广厦，寄潇洒、一枕南柯。引多少、梦中归绪，洞庭雨棹烟蓑。惊回处，闲昼永，但时时，燕雏莺友相过。正绿影婆娑。况庭有幽花，池有新荷。青梅煮酒，幸随分、赢得高歌。功名事、到头终在，岁华忍负清和。
王哲	桃园忆故人	重阳全真集卷之三	琉璃枝上琼花。蓓蕾间成玛瑙。乌玉叶儿偏好。四件谁能讨。静中认得真家宝。艳彩诚非草草。唯有个人知道。共得归蓬岛。
姬翼	感皇恩		传火付前薪，花联叶缀。咽下顽涎弄神鬼。戏台子上，抹土搽灰相继。是非名利里、虚生死。谷董谩他，葛藤自系。试看棚头五田子。声销线断，伎俩都无如此。谩峥嵘不省、谁驱使。
曹伯启	水调歌头	次复初韵	山林隐君子，无意事王侯。天戈一日南指，多少贾胡留。不效熊舒龟息，却羡蝇头蜗角，我亦滞南州。十载厌奔走，赢得雪飞头。苦思归，归未得，恨悠悠。身世何物，野渡一横舟。用舍随时无定，得失于人有命，谁解曲如钩。兀坐阅今昔，风露一天秋。
侯善渊	西江月		迷览千经亦少，悟知一字犹多。太虚鼎里炼冲和。养就玄珠万颗。顺理径游宝界，冲玄道上星河。万神聚会透烟萝。一体无分彼我。
姬翼	粉蝶儿		薄利浮名，抵死向前忙干。更光阴、暗中催断。傀儡棚，详弄，般成公案。下场时，尽卢都、不堪重看。风递晨钟，惊觉梦中青眼。觉从前、尽成虚幻。火坑中，安稳地，自由人拣。早归来，莫只待、日沉天晚。
侯善渊	渔家傲		混沌杳冥经寰宇。彩霞散尽明玉兔。西落咸池复回顾。心开悟。凝魂晦魄金乌趣。美盼扶彝寒光露。氤氲三色淳清素。直遇瑶天携女婺。无点污。丹书永系琳宫住。
袁易	满庭芳	余家园有兰花，花开时未着叶，粲然	何所属，余以为木兰之别种也。勉夫即席赋，余辄和之粉腻汤泉，春温湘粟，六铢初挂慵妆。烟皋露畹，异谱各传芳。月地相逢缥缈，细凝伫、玉润酥香。琼姬意，难凭木笔，写恨寄王郎。苏台双树老，当年刺史，看似寻常。梦兰如此，客不共飞觞。堪怜田家姊妹，黯憔悴、长伴蓉裳。应难比，仙姿淡雅，裙幅潇湘。
丘处机	瑶台第一层	见金莲正宗记。记云，金世宗大	宝运龙飞。当四海、群仙降迹时。万机多暇，三灵协赞，不动枪旗。玉楼金殿广，更月台风榭临池。静无为，泛彩舟鸣棹，凉簟枰棋。深惟。前王创业，太平难遇道难期。会逢天?，遐荒入贡，玄教开迷。坐朝垂听暇，伴赤松、谈论希夷。胜驱骋。向人间一度，天外空归。丘处机应制献此词，世宗览之，大悦。
王丹桂	满庭芳	赠周信等	贵贱由天，荣枯随分，分明不在强图。得之本有，失者本来无。谩使机关巧幸，劳神智、疲役形躯。痴迷客，蝇头利路，贪得又何如。蟾乌。飞走急，百年限里，光景须臾。恰红颜青鬓，尽变霜须。不日无常来到，问君待、著甚枝梧。争如我，虚闲寂静，保固大丹炉。
杜仁杰	太常引		碧橱冰簟午风凉。都是好风光。独自守空床。泪滴了、千行万行。别时情意，去时言约，刚道不思量。不是不思量。说着后、教人语长。
王寂	点绛唇	上太夫人寿	阿母瑶池，梦回风露青冥晓。六宫仪表。曹大家风好。满眼儿孙，大国金花诰。头如葆。未尝闻道。冷笑西河老。
马钰	桃源忆故人	赠孔庵主昆仲	孔翁四个亲兄弟。小者二人倾逝。已后不须卜筮。想着先垂泪。死生生死如何避。早把家缘猛弃。物外行功积累。得得成仙位。
王哲	抛球乐	其中疑有脱误	此乐玄化尘世，搜获藏善。忽长天、嘉气瑞瑞，云浪滔滔，暂然敷遍。聚、浓结成雯，渐淅沥、文横飞霰。广布列列严凝，凛凛寒威，抛掷真堪羡。似玉英瑶萼，琼花璧屑，也知都被，风刀细剪。撒遥轻舞，任他颁形如铺练。最均平同色，宁辨上高下低深浅。正比贤圣慈悲，尽施救、普与行方便。奈晴空，开日曜，返照消残旧面。又还复故，元丑般般皆见。福薄分微重业，目迢遮了，重重现。劝汝懑急急，舍彼就斯，回头总愿，修持锻练。功行两双全。诚远胜、六出时间显。么则好归十洲清选。
王哲	迎仙客		这曲破，先入破。迎仙客处休言破。勘得破，识得破。看看把我，肚皮都憋破。会做么，是恁么。奈何子午贪眠么。说甚么，道甚么。自家暗里，独自行持么。
沈禧	喜迁莺	赏牡丹	春光无几。赖名花留得，一分余意。独殿群芳，特称重贵，开向富家园地。剩有天香国色，不藉粉匀脂腻。倚风处，似真妃被酒，脸霞烘媚。槛际。施翠幄，密遮深护，怕省仙姝队。翦裁绡，披云卷雾，幻出许多纤丽。幸遇清平时世，胜赏也成故事。拚剧醉，任玉山倒，帽檐斜坠。
沈禧	踏莎行	金钱卜欢	默祷金钱，频占宝镜。几回鹊噪无凭准。文犀一点暗通灵，青鸾忽报瑶池信。风月情怀，漂流心性。归来燕子楼台暝。风厢几度立黄昏，凌波。
谢醉庵	鹧鸪天		睡思才消赖有茶。老怀刚慰奈无花。花随流水三春尽，柳疑东风一向斜。怜病久，怯春多。莫云庭院噪归鸦。碧云草就关心句，信到吟诗解叹。
王哲	苏幕遮	劝同流	教门人听我告。清弟稠津，吃了成虚耗。五谷滓余难化造。恰是隈，惹甚闲烦恼。会修行，知颠倒。别有一般，滋味天然好。神水华池通正道。灌溉丹田，指日归蓬岛。
马熙	摸鱼子		买陂塘旋栽杨柳，参知渔艇机务。巨川冒涉风涛险，此际缆烟维雨。朝泊渚。到日落沧波，移傍寒梅屿。翠禽无语。甚雪意方深，月明空载，独棹始成趣。銮坡梦，年少纷纷权许。功名更欲侔吕。桃花浪暖多肥鳜，不识绿蓑词句。常载醑。岂特与、笔床茶灶联文谱。闲忙今古。是世上何人，渊明日涉，董子不窥圃。
丘处机	贺圣朝		洞天深处，良朋高会，逸兴无边。上丹霄飞至，广寒宫悄，掷下金钱。灵虚晃辉，睡魔奔送，玉兔婵娟。坐忘机、观透本来真，任法界周旋。
白朴	水调歌头	拟游茅山，赠心远提点。	三峰足云气，万壑散秋声。茅君曾此成道，山兴地俱灵。遥望苍松紫桧，疑是烟幢雾盖，冉冉下青冥。鸾鹤故山梦，香火几时情。洞天开，丹灶冷，有遗经。华阳自古招隐，飞炼得长生。惭愧山中宰相，便许纶巾鹤氅，相对听吹笙。何处沧浪水，吾亦濯尘缨。
刘秉忠	好事近		酒醒梦回时，小鼎串烟初灭。留得瘦梅疏竹，弄窗间素月。起来幽绪转清幽，幽处更难说。一曲竹枝歌罢，满襟原作腔，据抄本改怀冰雪。
冯尊师	春从天上来		大道幽玄。似月满寒空，水湛深渊。皎洁澄清，鉴物无私，端的此理难言。问高人遥指，指落花飞絮翩翩。草连天。叹黄花翠竹，何异真禅。云山万重断续，更寂寥溪壑，冷浸石田。雾锁松亭，风轻兰榭，时凭净几忘诠。对虚堂潇洒，灰心性一味然。与谁传。有瓶盂灯火，瓦鼎沉烟。
王哲	踏莎行	赠友生	前岁麻收，去年麦觅。一麻一麦传消息。左边金饼一阳生，右傍银器纯阴匿。偏党无私，倒颠有则。心灯朗彻缘挑剔。终南街里不游行，京东。
王哲	惜黄花		主人居屋，绛宫长住。日行持，常关锁，闭门封户。里面种金钱，个个堪分付。好缘顾、即时觉悟。行到清凉处。并无思虑。妙中妙，机密目通玄语。来时复还来，去后复还去，再休回入蓬莱路。
马钰	卜算子		干禄已无心，唯应三清举。钟吕天差作试官，取舍非诗赋。考校实修持，功行三千数。相应希夷得自然，名录神仙簿。
王哲	惜芳时		诸公学道应徒甚。细细把、玄机苒荏。头边认取清凉枕、当风月、莹然刀圭滋味频频饮。渐渐放、千花似锦。馨香如要详还审。惜芳时、曲中。
马钰	满庭芳	赠武功薛先生	同流相聚，递相觉察。须当外搜内恻。斗做修行，有若争头竞角。见贤思齐休妒，把神珠、时时擦抹。如开悟，便宜乎先觉，觉乎后觉。更且听予重劝，论修行全在，无为绝学。莫使尘缘间隔，本来素朴。净清能分真假，自然明、道非遥邈。功夫到达幽微，神仙掌握。
王哲	苏幕遮		问真修，听我断。莫著凡躯，物物频思算。打破般般常内看。坐卧行住，须作骷髅观。渐令成，常谨按。八亩琼田、别有新条段。性上分明堪正玩。量得无差，便到清凉岸。
王哲	如梦令		如知九九妙中谈。明月分明照碧潭。会得双关真个理，前三三与后三。
王丹桂	忆王孙		不持斋戒不看经。不论金丹共五行。玉瑟闲调月正明。韵轻清。响彻。
王哲	西江月		堪叹云生顶上。腾空别有嘉祥。幽微玄妙总生光。鼎内煎成银浪。渐渐炼成金相。瑶花朵朵飞?西江月里饮琼浆。万道红霞分明。
王哲	瑶台月	违终南山 其中疑有脱误。	摧云放肆投闲路，清风明月长载。回光返照，莹彻澄波青黛。仿佛里、远望嘉山，静至收归宁海。前生约，今生在。遇明了，便明对。相爱。熙然景致，颐然聚会。这个密妙堪赛。内外须、常常顶戴。香烟起盘袅，尽成雯盖。每从依、仙伴同游，定处看、霞轩神凭三曜。通三昧，论交友交泰。无碍。灵明一点，逍遥自在。
白朴	摸鱼子	真定城南异尘堂同诸公晚眺	敞青红、水边窗外，登临元有佳趣。薰风荡漾昆明锦，一片藕花无数。才欲语。香暗度。红尘不到苍烟渚。多情鸥鹭。尽翠盖摇残，红衣落尽，相与伴风雨。横塘路。好在吴儿越女。扁舟几度来去。采菱歌断三湘远，寂寞岸花汀树。天已暮。更留看，飘然月下凌波步。风流自许。待载酒重来，淋漓墨，为写洛神赋。
王恽	木兰花慢	为史总帅尊夫人之寿	霭长筵拜庆，似眉寿，几人同。更绿发垂肩，方瞳炯漆，五福尊崇。风流大家仪，甚能移、子孝作臣忠。猎猎征东汉，堂堂南下殊功。一江春醉醒中。都卷入歌钟。看和气怡声，承颜起舞，袖锦翻红。云闲婺光分彩，尽萧然、林下谢家风。笑拥满庭兰玉，年年乐事无穷。
刘志渊	一枝花		玉壶金世界。日月同光彩。仙童为活计、恋风采。觅药川源，日日西南采。收拾归碧海。始结金晶，九变还元不坏。熏透遍身香雾霭。涌出光明大。长生纯体现、傲物外。可去声界惺惺、动静都无昧。一体含融量，括古包今聚散，无无碍。
马钰	满庭芳	鸣鹤馀音卷之三	年小灵童，出家学道，师言侧耳须听。清晨早起，扫地莫扬尘。梳洗身边洁净，然后刷釜拈盆。厨房内，油盐米面，休得费半毫分。客来须接待，行须缓步，语要低声。守清贫寂淡，莫恋浮荣。遇晚端身正坐，心清净、满目光生。休改变，天长地久，自有好前程。
陆文圭	探春慢	和心渊己巳元夕韵	细草黏冰，疏林补雪，衰翁未觉春暖。曝背低帘，燎衣破灶，谁识舞台歌馆。乐事如今懒。谢邻伴、东招西唤。何消看试华灯，月光，今夕圆满。念昔繁华帝里，侍凤辇夜游，棚晓人散。迓鼓方催，韵箫正美，忽被西风吹断。簌簌梅花落，忍听得、一声羌管。怀古伤情，泪痕湿，春衫短。
王丹桂	满路花	谢昌黎道友访及	早年忘俗累。云水寄天隅。群峰藏弊舍、养痴愚。寂寥孤淡，默默守如如。深谢崇真友，步携筇，不辞远访山居。奈门风、冷落清虚。相待礼全疏。微言频劝谕、省区区。前程路险，认取妙元初。物物头头上，一段灵光，本来无欠无馀。
吴镇	酒泉子	月波秋霁（在县西城堞上下嵌金?	粉堞危楼，阑下波光摇月色，金鱼池畔草蒙茸。荒圃瞰楼东。亭亭遥峙梁朝桧。屈曲槎接苍翠。独怜天际欠青山。却喜水回环。
徐再思	朝天子		里湖，外湖，无处是无春处。真山真水真画图，一片玲珑玉。宜酒宜诗，宜晴宜雨，销金锅锦绣窟。老苏，老逋，杨柳堤梅开墓。
马熙	摸鱼子		买陂塘旋栽杨柳，池亭检校公务。团茅时复羲皇上，惊梦每来窗雨。东望渚。却不似西偏，略约连双屿。于时语语。待柳色环堤，荷香入座，方足倚阑趣。园丁戆，直把廉名自许。端如司马家吕。十年护得檐前桧，莫咏蛰龙奇句。谁酌醑。试共看东皋，五斗先生谱。明当仿古。要渠列箕畴，牖县羲画，学取晦翁圃。
侯善渊	南柯子		决列心清操，真刚志气真。超然不落断常坑。眼界宽舒，焕焕照华清。锦绣乾坤莹，玲珑世界明。澄澄虚璧顿圆成。蜕壳精，一点碧天星。
张野	清平乐	到洪寄新齐和前韵	别离心软。争似交情浅。去路愁肠千百转。回首高城天远。断云零雨西楼。落霞孤鹜南州。应把归期约定，忍教划损搔头。
吴氏女	西江月	托箕仙降笔（原无调名据律补）	今日瑶池大会，群仙不肯来临。真笔传语郑郎君，记得相嘲妒行。好个木兰花慢，休题相契分明。君还要问那香魂，正在仙宫听命。
元好问	南乡子		衰思怯登楼。百感中来不自由。天意时情谁解得，悠悠。一片黄云画角秋。汾水绕城流。流尽朱颜到白头。万事且休论一醉，都休。前日黄花。
王＊	水调歌头	授混中子口诀	大道本无象，真性亦非空。其中造化有无，无有混玄同。透得玄关一窍，便好回头下手，静里要勤工。配合些儿妙，朝暮用屯蒙。采真铅，炼真汞，复真宗。阳生半夜，重关深锁倒骑龙。运起周天火候，流戊擒精就己，三性会元宫。朗朗超今古，神应妙无穷。
王处一	满庭芳	攒三字	三光。从道，神守清凉。悟正，遥唱满庭芳。上朝归去，性、光泛纯阳。觑闻者，同我证真常。我开化，信顺，福寿延长。仁丹结，四大圆方。明中叫笑，出、通阐嘉祥。语，道德，随步任飘?
马钰	西江月		不耻蓬头垢面，不嫌粝食粗衣。不惭求乞做贫儿。不羡荣华富贵。一日功成行满，仙裳天赐威仪。星冠月帔履云归。节步玎铛玉佩。
谢应芳	鹊桥仙	寄汪南轩	青年去了。青衫破了。旧日青毡无了。一时清兴未能除，说与故人知道。春花春好。秋花秋好。每日看花尤好。人生沽酒买花钱，消得杖头多。
白朴	水龙吟	登岳阳楼，感郑生龙女事，谱大曲薄	洞庭春水如天，岳阳楼上谁开宴。飘零郑子，危栏倚遍，山长恨远。何处兰舟，彩霞浮漾，笙箫一片。有娥眉起舞，含凝睇，分明是、旧仙媛。风起鱼龙浪卷，望行云、飘然不见。人生几许，悲欢离聚，情钟难遣。闻道当时，汜人能诵，招魂九辩。又何如乞我，轻绡数尽，写湘中怨。
舒＊	太常引		山色共承宣。君秩满、我迟延。几度醉花前。曾怪杀、春山杜鹃。菱花再照，鸾胶再续，应笑雪盈颠。深夜语婵娟。也曾是、都门少年。
善住	朝中措	桃源图	桃源传自武陵翁。遥隔白云中。漫说人间无路，岂知一棹能通。红英夹岸，霞蒸远近，烂漫东风。将谓神仙别境，鸡鸣犬呔还同。
安熙	酹江月	前日归途，偶记和仲欲把锄  门人愿	独喜其先得我心之所同也。中夕不寐，卒而成章，写寄和仲，可为后日（原无后日二字，据丁藏旧钞本补）相见一笑。大德乙巳上元日神峰野客书世途艰阻，正堪悲、万里清秋摇落。况复乾坤还闭物，奚啻切床肤剥。消长盈虚，循环反覆，夜半惊孤鹤。东君着意，惠风先到岩壑。悦亲原有清欢，簟瓢食饮，不害贫家乐。多病留侯空自苦，惭愧长身诸葛。先手躬耕，卧龙冈上，准备丰年获。豚蹄社鼓，几时同醉寥廓。
马钰	满庭芳	赠韩四机宜	机宜韩氏，不就承荫，无心进修举业。惟恐名缰相引，无休无歇。更有一般高见，鼓盆歌、转生欢悦。常落魄，访村杯闲饮，不拘时节。不管儿孙生计，便拖条藜杖，远离巢穴。经载忘归，惟好嘲风咏月。稍似山侗活路，傥留心、搜寻秘诀。转开悟，做真修，仙班同列。
吴景奎	桂枝香	杨润之得家书	霜凝翠阁。漫独翦灯花，斜照罗幕。点检芳心旧事，几多成错。清愁正尔无聊赖，听梅花、数声残角。小窗风细，虚檐月转，怎禁寥寞。笑鬓底、年华老却。问前度刘郎，何处重约。流水桃花，别后几番开落。吾庐三径归来好，任缁尘、暗迷京索。凤台人远，雁书频寄，喜占乌鹊。
张逊	水调歌头	玉山名胜集	玉树后庭曲，千载有余愁。碧月夜凉人静，曾赋采华游。玉露细摇金缕，香雾轻笼翠葆，折下一天秋。张绪总能老，还自锁眉头。把鸾笺，裁绣句，写银钩。回文巧成锦字，长恨与江流。漠漠梁间燕子，款款花边蝴蝶，梦觉却并州。独感旧时貌，还复照西楼。
侯善渊	西江月		不在瞻星礼月，何须诵戒看经。今朝与汝付叮咛。生死须凭性命。道启遍知无上，神通法界圆明。不劳作用自功成。志在无为清净。
王丹桂	望海潮	自咏	昔年贪爱，平生做作，而今一旦纷飞。知命乐天，风前月下，依山临水幽栖。杜口且如痴也，不管傍人，说是谈非。尽日无馀事，惟保守这些儿。幽微。暗洽玄机。觉澄澄湛湛，并没归依。兴即唱吟，欣来歌舞，随缘悦我希夷，不整外容仪。放落魄婪耽，自在无为。但乐贫闲过，任乌兔。
白朴	清平乐	题阙	朱颜渐老。白发添多少。桃李春风浑过了。留得桑榆残照。江南地迥无尘。老天一片闲云。恋杀青山不去，青山未必留人。
王哲	踏莎行	奉酬人惠	毡袜余留，木盔分纳。微诚用表相酬答。百般茶饭任经营，千般滋味堪呜咂。恬淡真人，朴纯菩萨。都缘此物成超达。好将铅汞里头收，须教。
刘敏中	菩萨蛮	贾君彦明为阳丘丞，三年职扬政举，	挈家来吃山城水。三年不剩公田米。何物办归装。一车风满箱。吾人垂泪叹。过客回头看。谁不爱清官。清官似子难。
丘处机	点绛唇	鸣鹤馀音卷之四	昨夜醺醺，醉中似觉乘丹凤。笙歌共。四天飞纵。入桃源洞。正向深溪，闲把明珠弄。晨动。一声风送。惊断游仙梦。
王丹桂	木兰花慢	用长春真人韵	忆当时颖脱，道情浓，世缘疏。爱古洞深溪，苍松翠柏，万景齐敷。箪瓢粗为遣日，乐贫闲、况味胜莼芦。千古昏昏醉梦，廓然一旦樵苏。瑶图。宝?幽微，精勤佩，未尝辜。庆灵验昭昭，心花灿灿，并没凋殂。威雄猛持慧剑，屏三尸、六贼泯狂徒。永保胎仙出入，往来紫府清都。
白朴	沁园春	十二月十四日为平章吕公寿	盖世名豪，壮岁鹰扬，拥兵上流。把金汤固守，精诚贯日，衣冠不改，意气横秋。北阙丝纶，南朝家世，好在云间建节楼。平章事，便急流勇退，黄阁难留。菟裘。喜遂归休。着宫锦、何妨万里游。似谢安笑傲，东山别墅，鸱夸放浪，西子扁舟。醉眼乾坤，歌鬟风雾，笑折梅花插满头。千秋岁，望寿星光彩，长照南州。
王寂	采桑子		马蹄如水朝天去，冷落朝云。心事休论。蘸甲从他酒百分。不须更听阳关彻，消尽冰魂。惆怅离尊。衣上馀香臂上痕。
郝大通	南柯子	示众 金莲正宗记卷五	地肺重阳子，昆仑太古仙。二人结约未生前。托居凡世，飞下大罗天。共阐玄元教，行藏度有缘。奈何不悟似流泉。别后相逢，再约一千年。
李俊明	酹江月	壬寅中秋，与杨外郎仲朋、侄婿郭仲	中庭待月，正催诗雨过，暮山横碧。别有连昌秋几度，一话团?今夕。万里清风，坐中为我，扫尽云踪迹。冷光不似，寻常些小窥隙。应笑白发功名，倚楼看镜，惟酒禁愁得。且斗尊前身见在，风生谈席。洛下仙舟，斗间星使，邂逅非生客。天涯双桂，广寒谁念幽寂。
王恽	浣溪沙	至元九年秋九月，登秋风亭观雨，赋	雨势苍山共一云。雨声作气张三军。秋风亭下叶缤纷。官事何忧严限促，天心不负老农勤。夜窗孤客尽先闻。
邵亨贞	红林檎近	冬雨晚晴，次谢士英韵	山晚牛羊下，野荒凫雁肥。雨脚度江远，日光映林微。泥深何堪纵步，倚杖漫立苔矶。望极浦口云归。寒气透征衣。断冰随浪楫，斜竹偃风扉。江空岁暮，村深人迹还稀。待霜桥梅破，茅堂酒暖，放船速客延晖。
李齐贤	巫山一段云	松都八景  紫洞寻僧	傍石过清浅，穿林上翠微。逢人何更问僧扉。午梵出烟霏。草露沾芒屦，松花点葛衣。鬓丝禅榻坐忘机。山鸟漫催归。
马钰	西江月		心内常搜己过，口中不说他非。世人为处我无为。乞食街前不耻。日日饱餐玉蕊。时时烂饮刀圭。一朝引出化生儿，方显道家活计。
王庭筠	大江东去	癸巳暮冬小雪，家集作	山堂晚色，满疏篱寒雀，烟横高树。小雪轻盈如解舞，故故穿帘入户。扫地烧香，团栾一笑，不道因风絮。冰生砚，问谁先得佳句。有梦不到长安，此心安稳，只有归耕去。试问雪溪无恙否，十里淇园佳处。修竹林边，寒梅树底，准拟全家住。柴门新月，小桥谁扫归路。
王处一	满路花		普天诸道众，的可认真修。九关无漏果，万神留。金铅玉汞，水火自添抽。三田云浪滚，搬载金丹，玉人稳驾神舟。乾坤净、日月交流。功行悉圆周。一娄真性在，任遨游。满空仙眷，接引按云头。浩然超法界，应化人间，大罗玉簿名收。
王哲	渔家傲	赠宁生	夫唤三郎妻九姐。两椽合得一间舍。骨作樯梁皮作瓦。休夸诧。父娘成就伊居也。儿愿室家女愿嫁。舅姑修葺何时罢。日日功钱难答谢。听余话。长行孝顺酬斯价。
耶律铸	太常引	题李隐君文集	扣声寂寞播阳春。看流水、混行云。大雅扶轮。忍颜继、齐梁后尘。清风明月，四时长在，光景自长新。不见谪仙人。更何处、乘槎问津。
王哲	如梦令		九七门开八脉。洞达永无相隔。浑似吐氤氲，运转周回素白。难测。难测。一点当中堪赫。
元好问	定风波	永宁范使君园亭，会汝南周车器，汾	离合悲欢酒一壶。白头红颊醉相扶。见说德星今又聚。何处。范家亭上会周吴。造物有情留此老。人道。洛西清燕百年无。六客不争前与后。好。龙眠老笔画新图。拟六客君显、淄川李德之、用东坡体。
王哲	摸鱼儿		叹骷髅、卧斯荒野。伶仃白骨潇洒。不知何处游荡子，难辨女男真假。抛弃也。是前世无修，只放猿儿傻。今生堕下，被风吹雨日，更遭无绪牧童打。余终待搜问因由，还有悲伤，那得谈话。口衔泥土沙满眼，堪向此中凋谢。长晓夜。算论秋冬年代，春和夏。四时取寡。人家小大早悟，便休夸俏聘风雅。
王哲	惜芳时		甲经入火分明看。庚虎在、水中游玩。往来相送同为伴。自然是、两家拘管。善能调养成片段。里外更使成交换。空中有个青童唤。恁时节、
刘仲尹	南歌子		榴破猩肌血，萱开凤尾黄。旧间风簟雪肌凉。一枕浓香。魂梦到巫阳。云描瑶草，莲腮洗玉浆。碧梧深院小藤床。此意一江春水正难量。
张弘范	浣溪沙		新卜西山崦下庄。疏篱编竹草苫堂。门前流水柳成行。满目烟岚诗酒地，十年鞍马是非场。虚名半纸几多忙。
王哲	西江月		人要修行猛做，我心除尽堪为。不将筋力谩胡施。闲里真清渐自。白雪变成姹女，黄芽养就婴儿。两般消息有谁知。悟彻分明便是。
王恽	木兰花慢	河内人焦其氏得作乐器，仅容一握	舞，周旋踮曲尽音节，昔人未之见也。座间承待制翰学命不肖以乐府木兰花慢歌之，因状其名，曰鸣凤双栖曲爱双鸣栖凤，趁舞袖，共婆娑。恨叠鼓凝笳，繁弦急管，悲壮何多。金泥小檀花面，尽凄清、翻尽雪儿歌。幄殿悄闻私语，铜龙冷籁秋波。明妆高烛洗金荷。心赏重经过。听一曲流连，珠帘画栋，几度斜河。红云岛，仙音部，说新声、得意掩云和。看取长安日近，春风摇荡鸣珂。
刘秉忠	鹧鸪天		水满青溪月满楼。客怀须赖酒消愁。风回玉宇三更夜，露滴金茎八月秋。情脉脉，思悠悠。星河织女隔牵牛。乘槎欲把仙乡问，也似浮生有白。
蒲道源	点绛唇	赵嘉议大尹寿席	政感丰年，天公不禁兴之酒。金卮如斗。满献君侯寿。福禄川增，来处由宽厚。从今后。平登朝右。官与人长久。
王吉昌	江梅引		猿颠马劣论修真。最艰辛。道难亲。要个惺惺，慷慨脱凡尘。推倒恩山心裂碎，乐云水，归依德有邻。坎离真造养元神。曲江滨。药苗新。酝就琼田，富国已安民。壮观九阳玄体健，挥法界，表巍巍，道化纯。
马钰	西江月		江畔溪边雪里。阴阳造化希奇。黄芽瑞草出幽微。别是一般香美。用玉轻轻研细。烹煎神水相宜。山侗啜罢赴瑶池。不让卢仝知味。
元好问	木兰花慢		拥都六冠盖，瑶圃秀，转春晖。怅华屋生存，丘山零落，事往人非。追随。旧家谁在，但千年、辽鹤去还归。系马凤凰柱，倚弓玉女窗扉。江头花落乱莺飞。南望重依依。渺天际归舟，云间汀树，水绕山围。相期。更当何处，算古来、相接眼中稀。寄与兰成新赋，也应为我沾衣。
张可久	木兰花慢	维扬怀古	笑多情明月，又随我，上扬州。爱十里珠帘，千钟美酒，百尺危楼。风流。聒天笳鼓，记茱萸、漫下菊花酒。淮水东来渺渺，夕阳西去悠悠。巡游。当日锦帆收。翠柳缆龙舟。但老树寒蝉，荒祠野鼠，古渡闲鸥。娇羞。美人如玉，算吹箫、座客不胜愁。未可腰钱鹤背，且将十万缠头。
张可久	风入松	三月三西郊即事	啁喳娇燕语茅茨。红暗海棠枝。双丫小髻谁家女，踏青归、三月三时。淡淡郁金衫子，盈盈玉药钗儿。避人忙掩女仙祠。背后见腰支。金鞭过客争回首，拉山翁、怀古成诗。当日萝村里，误人曾有西施。
张雨	水调歌头	为初心真人七    初度时延祥?	瑞霭延真馆，春满瑞真家。绛县老人年纪，更柰紫髯何。前日黄华迎赐，赐予青毡旧物，田野总讴歌。报贶启金，笙鹤恰来过。问蟠桃，花结实，树交柯。今朝佳气五云，都在牡丹坡。何物可为公寿，直比心如明月，清镜阅人多。于此看勋业，铜狄细摩挲。
马钰	满庭芳	寄段录事孙助教道友等	诸公学道，略听予言。如同干句家缘。试看登杆踏索，走马行船。何曾说辛道苦，遇艰难、转转心坚。忘危险，更忘身忘命，忘后忘前。不管傍人冷笑，殷勤地，常常谨谨专专。假是苏秦陆贾，说不回肩。人能如斯向道，可搜真、搜妙搜玄。无不悟，又何愁不做神仙。
刘敏中	满江红	又次前韵 搔瓜事见刘向新序	我笑前人，痴绝甚、搔瓜钻李。天壤内、神奇腐朽，有所穷已。才见凌风霄汉上，忽看垂翅蓬蒿底。试闲将、得失遍思量，凡经几。无汝愧，从渠毁。非我有，何吾喜。但物来即应，尽心焉耳。一榻高眠人事了，一瓢乐饮家缘理。也何曾、直待马千蹄，童千指。
王处一	满庭芳	赠广陵镇散人	圣诀仙方，玄机玄理，无文口口相传。幸蒙师诲，说破未生前。默把周天斡运，见参罗、万象推迁。成造化，真龙真虎，真汞与真铅。黄庭交会处，五行颠倒，八卦穿连。仗玉炉金鼎，巨火烹煎。九转功夫数足，丹成也、阴尽阳全。长生道，非遥非近，非缺亦非圆。
王吉昌	减字木兰花	九还阳丹进道 右初一日震偶巽	长男尊女。甲帐辛堂同宴处。一返游魂。闪灿炉开火力温。风雷酷烈。威赫云深明电掣。烟雨。飞下金乌宿桂宫。
王沂	满江红	寿张良卿学士	九万扶摇，试看取、垂天鹏翼。追往事，星辰剑履，玉陛山立。为问宝香黄阁梦，何如仙阙丹台籍。写风流、杖屦人耆英，今犹昔。诗酒部，笙歌席。松菊社，烟云屐。早东风为报，日边消息。虎节貂蝉端旧物，分封准拟如椽笔。对西山、一笑五千年，髯如戟。
钱应庚	西江月		往事俄惊如梦，白头追感前时。半生辛苦为吟诗。词笔轮君工致。世变俱成老大，年来更觉衰迟。通家欲结岁寒期。未必天工无意。
王旭	临江仙	寿黄镇抚	莫怪今年秋色晚，黄花留过重阳。要随仙客九霞觞。助添无量寿，满意泛清香。富贵功名天已了，何须更问行藏。安排紫绶与金章。五云乡不远，高举看翱翔。
刘敏中	最高楼	次韵答张县尹	高高屋，罗幕卷轻漪。阿渚一周围。雄吞不数针三碗，治生何计韭千畦。是贤乎，既富矣，又时兮。我喜踏探梅溪畔月。君爱扫煮茶枝上雪。君遣兴，我心夷。东家画鼓更深舞，西家红烛醉时归。莫教他，知我辈，
王哲	满庭芳	赠侄	非乐英材，都缘业重，奈何学父相陵。暗思揣已，亘昔并无能。最苦于身学浅，生徒拥、战战兢兢。来咨问，心中唬得，恰似履薄冰。宁曾。为模范，果然当死，偏得人憎。又番成羁绊，早晚超升。拂袖崇真向道，前程访、霞友云朋。蓬莱路稳，相从去须登。
元好问	木兰花慢	送亲家丈（原作又从南塘本改）问	又东门送客，侧身西望长嗟。算万里功名，几番风雨，何限云沙。相看已过半百，甚年年、各在一天涯。秋气偏催过雁，疏烟细点归鸦。旌旗未卷鬓先华。清泪落悲笳。问蜀道登天，锦城虽好，得似还家。关心老来婚嫁，要与余、邻屋共烟霞。到征西车马，轮他杜曲桑麻。
张可久	凤栖梧	游雁荡	两袖刚风凌倒景。小磴松声，独上招提境。碧水流云三百顷。白龙飞过青天影。折脚铛中留苦茗。野菊生花，犹记丹砂井。吹罢玉箫山月冷。
邵亨贞	虞美人		无情世事催人老。不觉风光好。江南无处不萧条。何处笙歌灯火作元宵。承平父老头颅改。就里襟怀在。相逢不忍更论心。只向路旁握手共沉。
程文海	玉楼春	次韵王豢彦博右丞咏梅	梁园赋客情无奈。嚼到梅花和蜡爱。偏怜初日透宫黄，怕染春风成野黛。游蜂怪底随飞盖。捡得繁枝偿酒债。玉堂开卷已春残，红紫纷纷都异。
元好问	浣溪沙	方城仙翁山北水庄成，而良佐以事系	百折清泉绕舍鸣。隔年杨柳绿阴成。藕花多处一舟轻。行处自由皆乐事，得来无用是虚名。等闲荣辱不须惊。
元好问	鹧鸪天		偃蹇苍山卧北冈。郑庄场圃入微茫。即看花树三春满，旧数松风六月凉。蔬近井，蜜分房。茅斋坚坐有藜床。傍人错比扬雄宅，笑杀韩家书锦。
李天翼	临江仙	和元遗山 附见遗山乐府内	南去北来人自老，落花飞絮悠悠。思君一度一登楼。无穷烟水里，何处认并州。忽见姓名双泪落，新诗聊浣离愁。若为重醉绣江秋。芙蓉明月下，来往一扁舟。
洪希文	沁园春	寿东泉郡公 汉文帝纪，初为郡守，为	农乐丰年，击坏西东，千仓腐红。正火剂漫山，丹青炫转，朱华冒水，云锦缤纷。钟秀燕山，分付壶峤，郁郁葱葱初度辰。人争道，卿云甘露，毓瑞储精。公余玉尘纶巾。远赛过唐贤辈行人。看笔军扫阵，羊欣给役，诗工缀锦，王翰求邻。咀嚼群经，搜罗百史，办下功夫日日新。东泉水，愿永沾学海，混混涯津。留京师，左以与之。史记天官书，若烟非烟，若云非云，纷纷，萧瑟轮，是谓卿云。卿音庆，轮音菅。
马钰	西江月		守拙宜乎宁耐。曾分秀气三台。龙吟虎啸去还来。明月清风自在。五道霞光覆载。神珠养就辞胎。一声霹雳洞门开。始觉山侗奇怪。
姚燧	浪淘沙	为柴氏题	河水发昆仑。浩浩泉源。余波九里润犹存。若问是谁家胄出，显德诸孙。今日在清门。玉季金昆。能时夏清与冬温。直得銮坡褒一字，华衮休。
王惟一	西江月		沐浴即非卯酉。子时冬至休求。但行中道本无修。方信无中生有。宇宙在乎吾手，常骑铁马闲游。无拘无束且优游。日夜簪花酌酒。
王哲	满庭芳		问修行，家住坐，金木水相当。中起火，五事并施张。许神仙全气爽，都是、绝尽嵩荒。原正，传妙用，雨液味堪尝。浆。频做作，通琼路，显现嘉祥。金丹、真耀莹，彩辉光。兀腾腾渺邈，游处、声韵琅琅。辰见，人得得，出自满庭芳。
吴存	满江红	仪真次韵	兴废荣枯，终不改、江山千古。笑当日、龙争牙战，一丸淮土。世乱分屯维重镇，国亡守死无降旅。到如今、贡赋甲东南，输天府。鸿与燕，千帆度。蝇与蚋，千家聚。有豪雄杜保，风流张绪。白发宁忘挥尘兴，青楼不是留琴处。待明朝、来问孝廉船，乘风去。
朱唏颜	满江红	寿推官焦元播庆六十	凤鹤翩跹，记昨梦、天锡九龄。从头数，再周甲子，屈指天星。上界仙人足官府，人间岁月自峥嵘。庆明时，生甫又生申，维岳灵。珠盈掌，金满。浮瑞，啭春莺。是乃翁阴德，心事分明。笔下万言多活国，胸中三尺久持衡。慰来苏，为雨福苍生，腾颂声。
吴镇	渔父		风搅长江浪搅风。鱼龙混亲一川中。藏深浦，系长松。直待云收月在。
梁寅	珍珠帘	内午冬雪	西窗梦断檐光晓。雪交坠、山僮惊报。岩岫化银宫，似白云仙岛。万树梨花都开遍，怪一夜、春风来早。凝眺。想千家晏起，村巷幽悄。谁解唤扫庭除，命雕鞍迎客，玉壶注酒。金帐拥红妆，惜盛欢难久。何似袁安门昼掩，抱清冷、年年如旧。须候。候暖日烘梅，竹松回秀。
宋＊	浣溪沙	寿南阳周文卿八十	生长升平鹤发翁。儿郎衣采照方瞳。晨昏甘旨凤城中。缓步不须鸠杖策，酡颜时藉蚁杯烘。懒将身世应非熊。
王恽	鹊桥仙	为何继光寿	调和谋断，论思机务。许大茫茫疆宇。当年姚宋救时才，听沙路、归来好语。阶翻红叶，省连温树。满贮春风瑞露。眼中庭桧苍苍，道晚节。
王哲	祝英台	咏骷髅	无事闲行郊野过。见棺函板破。里头白白一骷髅。独潇洒愁愁。为甚因缘当路卧。往来人诽谤，在生昧昧了真修。这回却休休。
元好问	好事近	冬夜有怀 以上强村丛书本遗山乐府卷	梦里十年心，情味梦回犹恶。枕上数行清泪，被惊乌啼落。西窗瓶水夜深寒，梅花瘦如削。只有一枝春在，问东君留著。
侯善渊	诉衷情		神仙妙诀古今传。谁会此幽玄。龟蛇自然呼吸，玄牝绵绵。铅中汞，汞中铅。两俱全。抽添加减，进火功夫，炼就胎仙。
李仁山	西江月	附见天籁集卷下内。原题云，李仁山	瑶英轻洒。姑射飘仙驾。巧夺孤山能变化。夭娇飞来白下。绝怜玉骨清姿。不随红紫芳时。要识天然标格，竹篱茅舍横枝。，得于孤山也。
王恽	水龙吟	寿陈节斋	倚天望汉台高，骞腾便到烟霄上。一时殊遇，风云俪景，元龙豪爽。刚断冰清，风流却有，东山雅量。道十年京洛，棠阴遗爱，人如醉，春风酿。一点德星回照，光浮动、太行千丈。戟门春静，人安事简，功余保障。燕寝香凝，不妨时在，骚坛吟赏。为使君预泛，凤池春浪，寿金华相。
姬翼	凤栖梧		造物谩人人不懂。声色场中，傀儡闲般弄。今古废兴乾取哄。须臾戏罢俱无用。眼自不明真笼统。走骨行尸，逐势相迎送。强弱是非空冗冗。
刘敏中	清平乐	野芳亭观画罗汉	千金不换。壁上阿罗汉。古怪清奇君细看。画是如来变现。天龙鬼物青红。断崖流水孤松。知在野芳亭上，恍然兜率天中。
王沂	御街行	送王君冕二首	烟中列岫青无数。遮不断、长安路。杜鹃谁道等闲啼，迤逦得人归去。陇云秦树，周台汉苑，满眼相思处。停杯莫放离歌举。至剪烛、西窗语。元都燕麦又东风，自是刘郎迟暮。纫兰结佩，裁冰斩句，细和闲情赋。
蒲道源	点绛唇	赋野荼	玉蕊珑璁，绕篱盈树知谁种。碧云堆重。化作飞琼洞。句挽春衫，袅袅珠缨弄。风微动。行人飞。更着清香送。
谭处端	沁园春		爱欲无涯，有限形躯，休苦苦疲。这宿缘分有，儿和女是，他家衣饭，各自相随。谩使心机，空生计较，大限临头孰替伊。当须悟，早抽身物外，也是便宜。蹉跎下手犹迟。切莫外、周游觅妙微。但尘心起处，皆魔孽认，元初本有，锻炼昏迷。真静真慈，玄波涤荡，自在逍遥境上持。千朝后，现灵台一点，光射无为。
尹志平	江城子	仲冬	龙祥踪迹古仙坛。水连山。径弯环。玉殿朱门，高耸白云间。疑是蓬宫临白溆，真福地，可开颜。仲冬游历苦无寒。道人攒。子文欢。看尽三峰，别后两闲闲。何日复来林下笑，散后易，聚时难。
王旭	春从天上来	退隐 强村丛书用孙德谦校本	绿鬓凋零。看几度、人间春蝶秋萤。天地为室，山海为屏。收浩气、入沉冥。便囊金探尽，犹自有、诗笔通灵。谢红尘。且游心汗漫，濯发清冷。平生眼中豪杰，试屈指年来，稀似晨星。虎豹关深，风波路远，幽梦不到王庭。任浮云千变，青山色、万古长青。醉魂醒。有寒镫一点，相伴。
刘云震	念奴娇	都城元夜	景龙天气，正余料峭，帘幕。万斛金莲光不夜，香满云间楼阁。金钉频敲，绿帘高揭，应为黄昏约。霜娥无恙，唤人依旧飘泊。却恨鸟兔无情，把人青鬓，白恁星星却。千古繁华行乐地，谁笑谁歌谁酌。北海尊?，东山丝竹，梦里扬州鹤。客窗无寐，故人谁念萧索。
刘敏中	鹧鸪天	寿潘君美	萱草堂前锦棣花。灵椿树下玉兰芽。二毛鬓莫惊青鉴，五朵云须上白麻。携斗酒，醉君家。春风吹我帽帘斜。座中贵客应相笑，前日疏狂未减些。
许有壬	摸鱼子		买陂塘旋载杨柳，田家小小成务。一年清景君须记，大胜草烟花雨。冰渚。把一片玻璃，围护琼瑶屿。钩帘独语。是天富吾家，地输清供，种种出奇趣。桑榆乐，造物而今已许。一竿自惜归吕。圭塘乃烟波曲，却作腐儒章句。尊有醑。是波若神汤，世与诗同谱。谁能复古。且池上观梅，炉中煨芋，灯下治书圃。
蒲道源	点绛唇		旭日东生，五云宫阙光辉映。百官班定。拜舞朝元正。春满瑶卮，万寿同称庆。边陲静。太平全盛。永赖吾君圣。
王＊	百字令	儒宗	圣人传道，执其中、妙在惟精惟一。放则周流弥六合，卷则退藏于密。格物致知，正心诚意，静里包皇极。居仁由义，应机不费毫力。四时天地同参，火符合候，默默存真息。三五归元至德纯，保合太和冲溢。体用一原，显微无间，尽性穷端的。死生勘破，到头还是空寂。
程文海	木兰花慢	寿中齐三月廿七日	春光明媚日，万红紫，斗芳菲。算几许韶华，脂消粉褪，蝶懒蜂稀。谁知半山解道，道绿阴、幽草胜花时。天与诞生元老，寿诞长占佳期。功名富贵转头非。滋味总曾知。且銮坡凤掖，文章议论，玉佩琼琚。痴儿那知许事，须安排、名字作公师。岂识辽东归鹤，只今寿国元龟。
王哲	夜游宫		身向深出寄寄。步青峰、恣情如意。冷即草衣慵即睡。囗餐松，渴来后，饮绿水。养就神和气。自不寒不饥不寐。占得逍遥清净地。乐真闲，入红霞，翠雾里。
赵孟＊	巫山一段云	望霞峰	碧水鸳鸯浴，平沙豆蔻红。云霞峰翠一重重。帆卸落花风。淡薄云笼月，霏微雨洒篷。孤舟晚泊浪声中。无处问音容。
姬翼	感皇恩		物外迥无尘，壶夫良苑。云影虚檐自舒卷。月魂冷浸，不谢琼花开展。异香金笃耨、通幽远。高会谪仙，蟠桃置宴。满酌流霞浩歌劝。喷珠咳玉，走凤蟠蛟酬献。指蓬瀛笑傲、谈清浅。
王恽	太常引	寿刘同知	太行晴色泛帘。对书史，日优游。宾从尽风流。谁健似、东陵故侯。人间万事，尘埃野马，一笑付纹楸。眉宇寿光浮。拚醉过、黄花暮秋。
梁寅	绮罗香	天台	翠谷吞霞，丹隐日，瑶草绿迷仙路。复宇层台，鸡犬不知何处。花对发、洞里娇娥，璧双美、人间才子。信奇缘、水合云交，香风满径共归去。嘈嘈鸾凤箫管，九酝琼浆碧，冰盘麟脯。沧海深深，将比此情难侣。奈尘臆未断愁根，被啼鸟苦催归思。叹多少乐极生悲，落花思故树。
元好问	满庭芳		十里轻阴，一川新绿，不应春事来迟。试探消息，犹未减罗衣。谁信闺房秀色，倚风试、桃李先枝。呈纤巧，吹香滴粉，漫放镜奁移。芳时。常在眼，歌清舞软，烟缕霏霏。向金徽促柱，玉局弹棋。尽待功成九转，蓬莱近、未肯升栖。还应是，梁鸿举案，同作百年期。
张可久	朝天子		与谁，画眉，猜破风流谜。铜驼巷里玉骢嘶，夜半归来醉，小意收拾，怪胆禁持，不识羞谁似你。自知理亏，灯下和衣睡。
邵亨贞	小重山	拟梅    尊前赠妓	绿鬓低低压翠钿。双眉弯。似月婵娟。夜凉和佛冰弦。娇无奈，何况酒尊前。歌罢意悠然。一声新雁过，暗愁牵。明朝江上水连天。凌波步，万一故人怜。
赵孟＊	巫山一段云	松鹤峰	枫鹤堆岚霭，阳台枕水湄。风清月冷好花时。惆怅阻佳期。别梦游蝴蝶，离歌怨竹枝。悠悠往事不胜悲。春恨入双眉。
刘志渊	南柯子	张道一问黄芽	阳动阴随变，黄芽渐长成。参差五叶发黄庭。珠蕊苞开，放出紫金英。始结神丹粒，清光宇泰生。从容透体缕霞明。内外辉辉，法界混惺惺。
马钰	卜算子		师父重阳号。炼就重阳宝，紫诏重阳赴玉京，方显重阳好。我为重阳到。庵为重阳造。特为重阳守服居，符合重阳道。
陈栎	水调歌头	贺金沧洲花甲	天遣东莱吕，丁巳瑞南州。侯芳裔如此，生岁媲前修。偻指六旬逾一，过眼流光两世，花甲又从头。浩气塞天地，吾道付沧洲。暮日望，排日宴，九霞流。齐眉偕老如愿，桂子播芳猷。孙禀箕张双宿，祖付诗书千卷，此外复何求。但愿延椿算，燕翼更贻谋。
刘志渊	江梅引	赠李元法	不惊荣辱总无忧。度春秋。得优游。打破，无物挂心头。天内一天为活计，调龙虎，恣盘旋，斗未休。紫金霜结有来由。晃三周。玉童收。法界清天，风月独相酬。神妙器成堪中选，向仙院，夺仙标，第一筹。
张可久	鹧鸪天	客雄，为乐府王英赋	一点芳春近破瓜。生香小朵莹无瑕。水曹梅萼初擎蕾，石土琼苞未放花。眉刷翠，鬓堆鸦。淡妆何必尚铅华。御沟红叶题诗处，应记当年天子。
张之翰	沁园春	送刘牧之同知归江南	昨日送春，今日送君，难禁别离。正桃花水满，远归江浙，楝花风起，轻出京师。早把功名，置之身外，世上何愁可皱眉。从今去，但求田问舍，此意谁知。当年交友全稀。试屈指诸君更有谁。说郭髯磊落，犹居判府，许翁清健，已谢签司。回首南关，怅然如梦，几度凭栏费所思。烦传语，甚孤怀索莫，不寄新诗。
长筌子	诉衷情		楮冠竹杖友南华。耕钓老生涯。焉能系而不食，吾志岂匏瓜。忘扣角，忆归槎。傲渔家。烟波万顷，红蓼滩头，醉卧蒹葭。
姚燧	定风波	南州以菌生竹间为蕈，并树鸡瘦?	为之蕈，盖得竹余气而生。然以世多未见，故祥之，余以理推如此，唐古宪佥笔生菌绘为图，因有是作五马双旌出郡堂。归来椽笔对凝香。只为好书天作意。相戏。故生三秀在毫芒。不是画师生手触。拳曲。层云连叶几何长。我有一占君试记。何事。已开他日判花祥。
元好问	醉花阴		候馆青灯淡相对。夜迢迢无奈。掩泪惜分飞，好梦空回，留得闲愁在。同心易绾双罗带。只连环难解。且莫望归鞍，尽眼西山，人更西山外。
张雨	石州慢	和黄一峰秋兴	落日空城，禾黍夜深，砧杵才歇。怪他萝薜衣，风露润滋凉浃。清愁多少，只消目送飞鸿，五弦已是心悲咽。把酒问青天，又中秋时节。闻说。谪仙去后，何人敢拟，酒豪诗杰。草草山窗，还我旧时明月。书帷冷落，，闲人闲字偏情热。孤负楮先生，有一庭红叶。
王＊	沁园春	赠龚全美口诀	一穷玄关，非高非下，正在当中。得真师指点，方知此穷，不居南北，不属西东。默默内观，绵绵静守，道满虚无浩气冲。难言说，一星儿消息，天地根宗。先须握定雌雄。天癸生时鼓巽风。把铅炉封固，飞神海底，中抽坎画，去补离宫。进火退符，流珠复位，十转回轮一气通。灵胎结，待功成行满，独步瑶空。
王处一	满庭芳		龙转西江，金光摇曳，踊身飞上穹苍。兴云吐雾，威力大施张。槁稼俄逢饱雨，人心尽、欣喜洋洋。将何喻，如收瑞宝，恰似到仙乡。真阳胜朗耀，虚无象外，剔现容光。住混元三界，永劫无央。深荷三清降福，为东南、云海行香。休言破，太平随喜，以道证真常。
李道纯	沁园春	勉中庵执中妙用	中是儒宗，中为道本，中是禅机。这三教家风，中为捷径，五常百行，中立根基。动止得中，执中不易，更向中中认细微。其中趣，向词中剖得，慎勿狐疑。个中造化还知。却不在、当中及四维。这日用平常，由中运用，兴居服食，中里施为。透得此中，分明中体，中字元来物莫违。全中了，把中业劈破，方是男儿。
王处一	满庭芳	抄化孤魂经纸	杳杳穷魂，冥冥长夜，沉沉莫辨年龄。全无知识，何处问亲情。一自飘零浩散，空愁苦、宁得超升。同垂救，巡门拜覆，乞纸复抄经。明公宜省察，慈悲愿广，福利咸增。感三天诸圣。悉副微诚。火翳翻为莲沼，恩光射、枯骨回灵。皆遭遇，永除愆过，悉悟圆明。
王哲	永遇乐	郭法师求	绿烟红，丝不断，斧通圣。制先依，非莫管，法心头整。行真?，地名姓，死自教分定。端财、金宝於身，一一不须受领。公精莹，花开阐，甲洁严修省。下灵符。来有则，剑惺中惺。辰月日，头顶戴，象转迁仙迳。游处。天然欢乐，遇遭永永。
谭处端	踏莎行		步步无生，缘亲禅道。明来暗合通庄老。风仙十载去朝元，处端云路将应早。悟正身中，无穷真宝。因缘漏果何须造。闲闲活计我家风，逍遥。
高道宽	苏幕遮		玉炉中，烧丹药。锻炼三成，最上真个妙。海底龟蛇勤收捉。纳在壶中，炼就圆明觉。照无边，光灼灼。顺手拈来，直下长生勺。功行十分凭戒约。一对芒鞋，穿上踏云脚。
元好问	清平乐		溪头来去。坐卧沿溪树，管甚人间无著处。已被白云留住。生平不置肝肠。只今物我都忘。说与山中鱼鸟，相亲相近何妨。
刘敏中	蝶恋花	又次前韵	帘底青灯帘外雨。酒醒更阑，寂寞情何许。肠断南园回首处。月明花影闲朱户。听彻楼头三叠鼓。题遍云笺，总是伤心句。咫尺巫山无路去。
王吉昌	武陵春		仙道古今人即是，恐尔自心迷。尔说天高我道低。三寸上天梯。十九这些人不到，相隔似云泥。妙诀倾心肯若稽。功德与天齐。
元好问	念奴娇	钦叔钦用避兵太华绝顶，以书见招，	云间太华，笑苍然尘世，真成何物。玉井莲开花十丈，独立苍龙绝壁。九点齐州，一杯沧海，半落天山雪。中原逐鹿，定知谁是雄杰。我梦黄鹤移书，洪崖招隐，逸兴尊中发。箭?天门飞不到，落日旌旗明灭。华屋生存，丘山零落，几换青青发。人间休问，浩歌且醉明月。
王特起	梅花引	中州乐府	山之麓。河之曲。一湾秀色盘虚谷。水溶溶。雨。有人行李，萧萧落叶中。人家篱落炊烟湿。天外云峰迷淡碧。野云昏。失前村。溪桥路滑，平沙没旧痕。丹枫下。潇湘夜。横披省见王维画。书无声。惨经营。何如幻我，清寒此道行。马头风急催行色。疑是山灵嫌俗客。钓鱼矶。绿蓑衣。有人坐弄，沧浪犹未归。
王哲	汉宫春		正好修行，得深深幽密，玄玄微妙。枢机是兹，仗此便成关要。惺惺了了。更做就、风流真俏。颜内少、元从亘昔，圆聚那般辉耀。三光起初朗照。却於今认见，当本声调。清音洽浃响亮，转动七窍。昆仑出去，为一个、青童来召。金线钓。灵明授取，天书紫诏。
李俊明	谒金门	和邦直	烟雨晓。梦断池塘春草。坐上曲生风味好。银杯休厌小。刚要玉山醉倒。社瓮酿成微笑。人世间愁都占了。有情天也老。
王吉昌	醉落魄	八卦配九宫	阴阳气结。乾坤派、六爻交设。四分九数明罗列。两遁推移，周岁用相迭。殷勤进取功无缺。抽添加减应时节。烹成二八丹威烈。吸海吞山，
张弘范	木兰花慢	题毫州武津关	忆谯都风物，飞一梦，过千年。羡百里溪程，两行堤柳，数万人烟。伤心旧家遗迹，谩斜阳、流水接长天。冷落故祠香火，白云泪眼潸然。行藏好向故人传。椽笔舞蛮笺。总纠纠貔貅，秋风江上，高卧南边。功名笑谈尊俎，问锦江、何必上楼船。他日武津关下，春风骄马金鞭。
元好问	鹧鸪天		少日骊驹白玉珂。灵砂犀角费频磨。西城灯火长安梦，满意春风似两坡。流素月，澹秋河。百年狂兴一声歌。醉归扶路人应笑，头上花枝柰老。
侯善渊	南柯子		欲问修真理，君还会得麽。鲸鹏出海透星罗。夜宿蟾宫，飞上桂枝柯。吉善灵禽少，凶邪怪鹏多。一群一队谩蹉跎。荆棘为巢，不见凤凰窠。
王＊	沁园春	全真家风	不恋功名，不求富贵，不惹闲非。盖一间茅屋，依山傍水，甘贫守道，静掩柴扉。读会丹经，烧残宝篆，终日逍遥任自为。真堪悦，遇饥来吃饭，冷即穿衣。个中消息谁知。自里面惺惺外若痴。且藏锋挫锐，先人后己，和光混俗，岂辨高低。处世随缘，乐天知命，白雪壶中配坎离。时来到，与十洲仙子，同驾云归。
陈栎	临江仙	次月卿贺生日词韵戊午岁 时奇学	吾族英才常接迹，年来似晓星稀。子言日出喜能卮。先兄元不死，儿白马良眉。青佩次孙欣得与，樊川小名宜。香分甲午月宫枝。各当传祖钵，教养愿观颐。
马钰	捣练子	赠华亭完颜知县	知县女，个真真。年将二六乐天真。敢求乞，任求真。天赋性，慕修真。将来功满内全真。跨祥云，礼上真。
马钰	满庭芳	迷棋引	口谩人，手谈胡指，暗怀奸狡心肠。只图自活，一任你咱亡。得胜无声之乐，笑他家、不哭之丧。无慈念，杀心打劫，一向骋乖张。偶因师点破，回心作善，入道从长。便通玄知白，守黑离乡。绝虑忘机养浩，炼神丹、出自重阳。行教化，阐扬微妙，诗曲满庭芳。
王哲	临江仙	发牒	外庭中呈玉翰，衣列行齐分。圭己许奏新文。词同转，把信章焚。焰起时云雨至，神递送无纷。系接引达夫君。传回语，道圣知闻。
姚燧	南乡子		日觉鬓霜加。欲对清尊恋物华。离别纷纷长眩眼，生花。易散难抟掌上沙。蓬意不依麻。未必移居汉水涯。前日曾于遗集序，张夸。素范清风。
王恽	感皇恩	寿董野庄 本秋涧乐府卷二	健羡玉堂仙，中朝元老。过眼繁华任纷扰。百年心事，爱煞野庄春好。南枝谁道是、调羹了。风月吟怀，冰霜节操。千尺青松尽难槁。春宫调护，好个当年皓。日边消息近、中书考。
谭处端	减字木兰花		遇而不悟。可惜惺惺逐欲去。目下蹉跎。教我如今怎奈何。他时若到。悔晚投玄亲妙道。早早回修。免向三涂六道游。
白朴	木兰花慢	为乐府宋生赋。宋字寿香，燕城好	展春风图画，恍人世、有神仙。爱手捻茶蘼，香间韵远，袖垂肩。东邻几番亲见，意丹青、无地著婵娟。杏脸红生晓晕，柳眉翠点春妍。舞衫歌扇绮罗筵。还我旧因缘。尽金缕新声，乌丝醉墨，共惜流年。年来茂陵多病，更玉琴、凄断凤鸾弦。留得一枝春在，不妨绝倒尊前。
姬翼	侍香金童		天壤之间，荡荡无拘束。一二襟期资野服。何处会心宜卜筑。万壑松风，一溪寒玉。炯茅堂、澹炷漫炉香味馥。听雅奏、云和尘外曲。列岫窗分真面目。未到蓬瀛，乃平生足。
长筌子	绛都春		侵寻妙景。看赤城秀稔，芝田千顷。物外闲闲，乐真情，搜佳兴。扁舟载月烟蓑冷。酒醒时、临流清咏。一声羌管，三幅晓风，洒然幽胜。徽音慢弹谁听。似野鹤腾空，生涯萍梗。放旷乾坤，与江湖，丝纶整。锦鳞钓得成馀庆。便归来、玄都驰骋。杖挑春色，逍遥太虚仙境。
马钰	满庭芳	赠于瓦罐先生	有荣有辱，有利有害。有喜有忧相待。有得有失，自是有成有败。为人有生有死，但有形、必然有坏。休著有，自古来著，有有谁存在。好认无为无作，道无情无念，无憎无爱。无我无人无染，无著无碍。无心有消业障，这无无、人还悟解。无中趣，得无生无灭，超越三界。
蒲道源	临江仙	次仲正经历韵三阕	二路滔滔方得意，从渠掉臂昂头。峥嵘笑杀楚累囚。功名虽自许，妻妾见应羞。吏隐羡君怀雅志，胸中自有嵩丘。且须夏葛与冬裘。随时无不可，未用赋归休。
李真人	菩萨蛮		还丹根蒂将何作。须凭金火相销铄。金火得长生。方成夫与妻。夫妻情重重。共隐真人洞。真洞约回期。天符来便归。
尹志平	减字木兰花		安禅聚落。难免区区闲把捉。聚落安禅。佛祖常忧恐落缘。山林纵卧。无虑无思真快活。纵卧山林。一点灵光无物侵。
周权	沁园春	庆寿	缑山老仙，翳凤骖鸾，游戏尘寰。向五云深处，颉颃霞佩，三槐影里，突兀云冠。坐听玉笙，闲披宝笈，寄傲壶中日月闲。人都道，饮金茎秋露，风骨非凡。方瞳雪颔童颜。更清嚼梅花满肺肝。对银烛光中，霞杯麟脯，彩衣膝下，玉树芝兰。五老曾图，九龄初启，方寸心藏天地宽。从今去，记年年此酒，长对南山。
张翥	六州歌头	孤山寻梅	孤山岁晚，石老树查牙。逋仙去。谁为主。自疏花。破冰芽。乌帽骑驴处。近修竹，侵荒藓，知几度。踏残雪，趁晴霞。空谷佳人，独耐朝寒峭，翠袖笼纱。甚江南江北，相忆梦魂赊。水绕云遮。思无涯。又苔枝上，香痕沁，幺凤语。冻蜂衙。瀛屿月，偏来照，影横斜。瘦争些。好约寻芳客，问前度，那人家。重呼酒。摘琼朵。插鬓鸦。唤起春娇扶醉，休孤负锦瑟年华。怕流芳不待，回首易风沙。吹断城笳。
欧阳玄	渔家傲		十一月都城居暖阁。吴中雪纸明如垩。锦帐豪家深夜酌。金鸡喔。东家撒雪西家噱。纤指柔长宫线弱。阳回九九官冰凿。尽道今冬冰不薄。都人乐。官家喜受新年朔。
长筌子	诉衷情		夜深人悄漏声残。秋色满江干。寒烟野塘横渡，谁写画图间。风沥沥，月弯弯。坐更阑。宝鼎香烬，银汉星稀，蝶梦飞还。
吴镇	酒泉子	胜景者，独潇湘八景得其名，广?	皆出於潇湘之接壤，信乎其为真八景者矣。嘉禾吾乡也，岂独无可搅可采之景欤。间阅图经，得胜景八，亦足以梯潇湘之趣，笔而成之图，拾俚语，倚钱唐潘阆仙酒泉子曲子寓题云。至正四年岁甲申冬十一月阳生日，画於橡林旧隐空翠风烟（在县西二十七里，桥李亭手，三过堂之北。空翠亭，四园竹可十余亩，本觉僧刹也）万寿山前，屹立一亭名李，堂阴数亩竹娟娟。空翠风烟。骚人隐士留题咏。红尘不到苍苔径。子瞻三过见文师。壁上有题诗。
王结	水调歌头	送俞时	众里识中散，野鹤自昂藏。萤窗雪屋十载，南国秀孤芳。河汉胸中九策，风雨笔头千字，画省姓名香。文采黑头掾，辉映汉星郎。怕山间，猿鹤怨，理归。人生几度欢聚，且莫诉离肠。休恋江湖风月，忘却云霄阊阖，鸿鹄本高翔。笑我漫浪者，丘壑可徜徉。
李道纯	满江红	令门人和	采药归来，这鼎器、乾金铸写。那些儿道理，全凭主者。先把根尘都扫尽，从前熟处休沾惹。问行工、进火事如何，凭般若。五雷车，青龙。烧山符，心铸写。更涤虑洗心，灵泉浇洒。九转功成丹道毕，一灵真性还虚也。那赤条条地法王身，无可把。
王恽	虞美人	谢成耀卿佥事携酒芋相过	山瓶乳酒甘如蜜。鸱芋堆盘赤。见君相赠固多情。润我枯肠一吸破愁城。秋光湖碧西湾潋。不到中心慊。何时尽煮土芝香。醉饱归来，肯把故。
王吉昌	瑞鹤仙	五行生数至成数	王行真气集。通玄牝、谷神应时出入。绵绵定呼吸。显平调荣卫，蠕分和辑。脉方动十。得火候、熏蒸自给。荡百骸、九窍关开，上下溯流相袭。功及三天两地，九六阴通，七八阳立。降升气揖。推造化，宝瓶缉。配刚柔合体，抽添循数，养就神丹一粒。变阳魂、法界恢弘，跨云步急。
姚燧	石州慢		高与双崖，冯雪魏青，三子皆人杰。当年惯见中宵，天外德星难拆。华觞雕俎，清辞细切琅?，定应袖有锟铁。而我独离群，卧南阳甘节。书绝。故人石影，新翻欲谱，调疏声拙。谁遣巫阳，唤起腾王长别。珠帘画栋，萦飞南浦朝云，当时此句虽清切。何似倚危阑，满西山晴雪。
侯善渊	南柯子		匹配阴阳理，婴公伴细腰。调和铅汞要终朝。水底金精，移入火中烧。炼就通神剑，修成智慧刀。降龙伏虎斩邪妖。夜吐光芒，谁敢语声高。
洪希文	踏莎行	示观堂	郡国兴贤，宫课试。书生事业从今始。铨衡当道有司明，吹嘘送上青云里。赋要凌云，文如翻水。八音五色惊童。时人莫作等闲看，丹。
吴存	百字令	饯张巡检	芝山南畔，听将军鼓角，暮烟朝雨。渺渺番湖三百里，四面封疆皆水。葭苇烽沉，鲸鲵波静，人在渔樵里。封留千户，渠家代有人矣。正好缓带轻裘，吟诗横槊，五破梅花蕊。谁报莱衣春不待，匹马戴星而起。细柳营寒，甘棠阴在，万口称才美。祥琴何日，玉堂直上天咫。
王哲	水龙吟		若修仙子圆成，永真诚做他上士。明明了了，惺惺洒洒，搜寻妙旨。决烈回头，是自不肯，拖泥带水。便斩钉截铁，尘缘悉屏，无碍，做清。得长生久视。更盈盈、行功齐至。频频嘱咐，一灵耀、金光早起。五彩同如此。相扶助入丹霄里。有青童接引，前来迎迓，执琼瑶蕊。
王丹桂	武陵春	寄七河镇陈都统	美誉深仁兼孝行，远近尽谈扬。为寄新词细审详。早早悟黄粱。一朵心花初绽处，袅袅吐清香。风散馀芳入道场。廓尔露祯祥。
张弘范	点绛唇		星斗文章，词源落落倾胸臆。十年南北。几度空相忆。把酒留君，后会知何夕。愁如织。一鞭行色。春雪梅花驿。
白朴	水调歌头	夜醉西楼为楚英作	双眸翦秋水，十指露春葱。仙姿不受尘污，缥缈玉芙蓉。舞遍柘枝遗谱，歌尽桃李花团扇，无语到东风。此意复谁解，我辈正情钟。喜相从，诗卷里，酒杯中。缠头安用百万，自有海犀通。日日东山高兴，夜夜西楼好梦，斜月小帘栊。何物写幽思，醉墨锦笺红。
王吉昌	南歌子		固蒂恢机柄，深根植化权。拈花摘叶总除蠲。引养冲和，上下贯三田。江岸和乌兔，丹炉煮汞铅。数成九转圣功圆。体透金光，晃耀照禅天。
丘处机	望江南	鸣鹤馀音卷之二	山中好，末后称三冬。纸帐蒲团香淡碧，竹炉茶灶火深红。交袖坐和冲。人如梦，百岁等闲中。梅蕊绽时泉脉动，雪花飞处雁书空。一醉待春。
张翥	朝中措	湖堤晚归，望葛领诸山倒影水中，昔	梅花处处满枝开。酒力荡吟怀。烟染藏鸦万缕，东风扶起春来。幽禽啼树，戏鱼跳日，水碧如苔。若个仙翁画得，翠微倒影楼台。
王寂	醉落魄	叹世	百年旋磨。等闲事莫教眉锁。功名画饼相谩我。冷暖人情，都在这些个。?瑜不怕经三火。莲花未信淤泥。而今笑看浮生破。禅榻茶烟，随。
王哲	捣练子		捣练子，十怎生。闲来闲去好修行。哩，哩。若逢迎，得圆成。从头一一说前程。哩，哩。
张之翰	满江红	送刘叔谦御史	满酌离杯，留不住、绣衣行客。还正是、登车揽辔，慨然时节。白简才辞乌府去，红尘旋被青山隔。看弓刀千骑拥秋风，阳陌。自不负，心如铁。著甚语，堪为别。道太柔则废，太刚则折。任外岂非经济手，得中便是澄清策。待功成、随诏早归来，从头说。
张翥	行香子		谢董糟丘。罢醉乡侯。更开除、从事青州。长瓶尽卧，大白休浮。本欲成欢，翻引病，不销愁。今日空喉。明日扶头。甚窦中、瓮下堪羞。客应断，妇不须谋。指水为言，山作誓，有盟鸥。
长筌子	凤栖梧		逃暑绳床聊慰兴。翠箨森森，几处花阴衬。萱草池塘人不问。绿荷暗窃薰风信。懒把霜纨嫌力困。沉李嚼冰，煮茗清泉近。裸袒襟怀无郁闷。
马钰	瑞鹧鸪	咏茶	卢仝七碗已升天。拨雪黄芽傲睡仙。虽是旗枪为绝品，亦凭水火结良缘。兔毫盏热铺金蕊，蟹眼汤煎泻玉泉。昨日一杯醒宿酒，至今神爽不能。
王哲	踏莎行	昆仑山团庵	做就圈模，且休盖椽。诸公怎晓余方便。水符不向此中行，因缘已至文登县。各谨持修，速归锻练。内容显现亲头面。如今款款渐投玄，恁时。
元好问	朝中措		醉来长铗为谁弹。憔悴入函并。一带秦川如画，夕阳仙堂空闲。门边肮脏，胸中丑磊，何苦人间。匹马明年西去，看君射虎南山。
赵孟＊	太常引		弄晴微雨细丝丝。山色淡无姿。柳絮飞残，茶蘼开罢，青杏已团枝。栏干倚遍人何处，愁听语黄鹂。宝瑟尘生，翠销香减，天远雁书迟。
白朴	水调歌头	感南唐故宫，就隐括后主词。	南郊旧坛在，北渡昔人空。残阳淡淡无语，零落故王宫。前日雕兰玉砌，今日遣台老树，尚想霸图雄。谁谓埋金地，都属卖柴翁。慨悲歌，怀故国，又东风。不堪往事多少，回首梦魂同。莫上小楼上，愁满月明中。
张伯淳	摸鱼儿	次韵抱瓷	采黄花、自斟清醑，南山人在何许。浮生聚散云萍似，消得几番寒暑。些个路。不断情?，惟有春天树。停歌罢舞。更说甚悲欢，从教白首，心事付崔橹。钧天梦、忘却当年宦谱。吟蛩休怨休诉。如今世味更尝惯，但见青山多妩。清对苦。是我误儒冠，还是儒冠误。西湖胜处。且趁取时佳，不寒不暖，同泛小舟去。
赵摅	虞美人	同孟利器寻春 以上三首见中州乐府	春来日日风成阵。桃李飘零尽。树头树底觅残红。只有郭西梨雪、照晴空。酬春须得如川酒。酒债寻常有。葛巾?侧倩人扶。大似浣花溪上、
刘敏中	清平乐	次前韵 西野郭安道所寄清平乐，言予	经春闭户。人不思量处。蓦地花神通一路。留得神仙肯住。相欢忘却无家。对花细引流霞。此日诗来肠断，望君东海西涯。
山主	临江仙		见了教人情惨切，回头别觅真修。逢师悲愿话根由。远离苦海，亲得盘舟。跳出火宅三界外，四衢露地白牛。随身不在外边求。无牵无缆，步。
李道纯	满庭芳	授记定庵	学佛学仙，参禅穷理，不离玄牝中间。可怜迷谬，往往相瞒。一味寻枝摘叶，徒坐破、几个蒲团。堪伤处，外边寻觅，笑杀老瞿昙。些儿真造化，诚能亲见，胆冷心寒。定庵高士，好向定中参。看破娘生面目，把从前、学解掀翻。真空透，髑髅迸破，真主自离庵。
王哲	恨欢迟		名排三本姓王。字知明子号重阳。似菊花如要清香。吐缓缓，等浓霜。学易年高便道装。遇渊明、语我嘉祥。指蓬莱云路如归去，慢慢地休。
王恽	如梦令	以下有柳圈（调即合欢曲）词六首，	老境心便多暇。束缚尘缨高挂。饭饱去寻君，闲步闲吟闲话。闲话。闲话。过眼纷华都罢。首，皆曲调，兹不录。
周权	念奴娇	姑苏台怀古	飞台千尺。直雄跨层云，东南胜绝。当日倾城人似玉，曾醉台中春色。锦幄尘飞，玉箫声断，麋鹿来宫阙。荒凉千古，朱阑犹自明月。送目独倚西风，问兴亡往事，飞鸿天末。且对一尊浮大白，分甚为吴为越。物换星移，叹朱门、多少繁华消歇。渔舟歌断，夕阳烟水空阔。
元好问	太常引	东原上清宫，同杨飞卿夜话汝梁旧游	十年流水共行云。相见重情亲。沧海坐扬尘。便疑是、前身后身。风台月榭，舞裙歌扇，乐事几回新。莫话洛阳春。更谁似、金銮故人。
王哲	武陵春	忆道友	业云涯别有景，曲武陵春。日清闲没苦辛。载得全真。是人非俱不管，爵肯相亲。史哥时说一新。斧断迷津。
王处一	一枝花	药方	普劝门中友。妙药时人有。先师亲说下，与君修。一味真心，系缚休教走。柔弱为引子，低下服之，论甚食前食后。大忌气财并色酒。闹处稀开口。忘情恩爱断，罢忧愁。依方修合，更不伤怀袖。谨服三五载，返老还童，管得长生不朽。
王吉昌	采桑子		慧光剔透茅心鄙，绝虑忘情。形静神清。捧出圆空一点明。驱云扫雾神机胜，出入纵横。实相难明。挥斥光华耀八。
王恽	水调歌头	送王修甫东还	樊川吾所爱，老我莫能俦。二年鞍马淇上，来往更风流。梦里池塘春草，却被鸣禽呼觉，柳暗水边楼。浩荡故园思，汶水日悠悠。洛阳花，梁苑月，苦迟留。半生许与词伯，不负壮年游。我亦布衣游子，久欲观光齐鲁，羁绁在鹰、早晚西湖上，同醉木兰舟。
王丹桂	临江仙	晚景	向晚嫩凉生户牖，松岩独坐?颐。凭高一望彻天涯。孤城烟树惨，远浦片帆归。万里碧天澄似水，云闲不动毫厘。昭昭明月弄晴辉。圆光含法界，灵验射瑶池。
蒲道源	秦楼月	以上寿词六首见顺齐间居业稿卷六	龙楼宴。千官拜表俱欢忭。俱欢忭。今宵帝座，瑞光高见。觚引领心常恋。南山万寿殷勤献。殷勤献。皇天眷顾，必从臣愿。
赵福元	沁园春		斗柄御寅，序启苍涂，气转洪钧。正乾坤交泰，圣贤相遇，风声虎啸，雾滃龙兴。华渚流虹，璇枢绕电，期迈三朝嵩降申。真希有，庆吾皇万岁，重臣千春。枫震宠数来频。绾叠组累累辉楚城。看袍将赐锦，带仍佩玉，十行丹诏，单骑红尘。入赞中兴，泰阶上宰，寿域八荒歌太平。运化笔，管烘桃李，又一番新。
马钰	临江仙	长安新出家者	此个陇西明大道，看来俗累难拘。报予天水慕清虚。彭城归正觉，割爱后来闾。更有段公明慧性，悟来巧变痴愚。山侗闻得证无馀。忻然如大醉，认得本来如。
谭处端	如梦令	述怀	一点灵光不昧。出入往来无碍。处处现圆明，物物头头应解。宁耐。宁耐。万祸不能侵害。
王吉昌	金盏子		扣玄关。步云山。花光石润松风软。琴解愠，酒开颜。衷情逸，放心闲。诸境灭，我独顽。九阳还。六阴删。收藏八宝金光满。融体耀，彩霞殷。相实相，太无间。迎仙客，越尘寰。
谭处端	如梦令		竹笠竹冠竹碗。与我日常为伴。坐卧去来空，便是清凉彼岸。风汉。风汉。日月轮催不管。
高道宽	西江月		拨转飞天妙本，炼就一粒丹砂。朝求暮采道人茶。圆满一旬点罢。玉衡缠教定正，运动八面云霞。小庵独坐俺仙家。除睡万缘不。
周权	花心动	次韵咏荼药	翠雾前驱，舞青蛟、飞动一檐晴色。银凤翻空，雪生香，风韵天然奇特。素艳连娟清露晓，搜香处、蝶栖难觅。这天与、水沉富贵，诗翁消得。好是神仙姑射。拥翠被香寒，甚般标格。特立春深，清兰幽，孤注惯谙寥寂。惜芳但恐东风老，怕香屑、碎琼堪惜。又不道、流年催人暗掷。
王恽	如梦令		友道雨翻云覆。胶漆几人持久。遣兴漫题诗，客至有钱沽酒。沽酒。沽酒。径入醉乡无有。
陆文圭	临江仙	坐客有出宠歌者，乃主人旧所欢也	听得雅歌珠一串，飒然吹动梁尘。尊前重见旧时人。主人情未重，情重是嘉宾。飞絮落花无定在，近前遮莫谁嗔。文园倦客最伤神。野亭何处泊，空忆画堂春。
王处一	满庭芳	赠出家	厌贵辞荣，甘贫慕道，谦和柔弱行藏。通真内炼。随步变清凉。一点灵空顿晓，明显现、千古嘉祥。因缘济，玉阳自此，同保见重阳。心香通内外，氤氲遍彻，三界十方。感大罗仙众，俯降恩光。总救九玄七祖，离幽夜、高赴仙乡。天元会，万神庆悦，齐唱满庭芳。
姚燧	绿头鸭	又寄疏齐 武昌歌妓小字倦儿，色	笑疏斋，老来犹未情疏。似嫌呼、缑山笙鹤，表彰特号云居。善形容、世间有几，写绰约、天外无余。我怅离群，阳春寡和，溉来食武昌鱼。对芳酒、一声金缕，丝竹用何如。今逾信、古人一言，名下无虚。记前回、东山胜赏，万株霜叶红初。向岩前、缓移玉勒，怕林下、相失篮舆。忘赋桃花，清新捷对，坐令辞客掷中书。看明日、片帆东下，江渺正愁予。凭消遣、算除睡乡，能到华胥。大典卷一万四千三百八十三寄字韵姚牧庵集。
汤弥昌	祝英台近	题钱德钧水村图 以上二首见珊瑚木	染秋云，图泽国，野趣入游戏。能事何须，五日画一水。重重杨柳陂塘，茅茨村落，鲈乡外、西风渔计。晚烟霁。有客乘扁舟，延缘度疏苇。欲访幽居，宛在碧溪尾。浩然目送飞鸿，醉歌乃，溪光里、乱山横翠。
曹伯启	清平乐	寄复初省郎，兼简希孟文友	情怀渺渺。客舍天将晓。百虑攻心浑未了。不似漫郎多少。人生傀儡棚中。此行那计西东。指日云泥超异，重占口角春风。
李道纯	沁园春	赠郑松溪	若拙若愚，若慵若懒，若呆若痴。只这底便是，造玄日用，果行得去，密应神机。学解见知，声闻圆觉，增长根尘塞肚皮。都无用，但死心塌地，寿与天齐。金仙不在天西。那碧眼胡儿不必题。问性宗一着，从空自悟，命基上事，务实为基。虚实相通，有无交入，混合形神圣立跻。禅天净，看云藏山岳，月照松溪。
朱唏颜	满庭芳		寒压衾绸，光摇书幌，夜深香梦初残。细听窗户，簌簌乡春蚕。风劲时时堕砌，分明认、山溜潺。呼童起，疏梅耐冷，修竹报平安。晓来拥被看，闲庭舞鹤，古瓦迷鸾。待戏挽银河，飞步天坛。恐琼楼玉宇，最高处、无限清寒。凭君问、九关虎豹，香案五云间。
刘处玄	行香子		历遍人间。却羡名山。洞天清、坐听潺。万株松桧，千顷云烟。好伴琴书，真念道，乐安闲。养就灵铅，命耀光圆。行功成、蓬岛为仙。出离生灭，万古相传。既免轮回，六铢挂，去朝元。
冯尊师	苏武慢		日月高奔，金波满泛，七返九还延祚。真精应物，大道潜身，恍惚妙通玄路。直待阳生，造化神丹，龙虎紫霄天府。这瑶函、宝篆天机，须仗至人开悟。长生道、固蒂深根，仙家活计，烹炼汞铅为务。炉辉五彩，鼎耀三光，识取本来宗祖。明月楼前，睹个金蝉，飞舞翠峰明宇。把凌云一志，精诚精进，上仙科举。
周权	鹊桥仙	次韵冯仲远春日	晓寒成阵，春犹薄，见红紫、纷纷缄萼。东风着意忽吹开，这艳冶、怎生描摸。问渠底事，多情无据，地又还飘落。无花独酌又何妨，但。
王吉昌	江梅引		玄珠吐瑞电光飞。透帘帏。绕璇玑。倒卷黄河，风浪涌神威。子后六爻阴复降，成七返，仙童展羽衣。浩然恬养道巍巍。主无违。客同归。不见元初，万象境依稀。湛人希夷常默默，全体露，证鸿，一点辉。
程文海	金缕歌	寿胡涧泉宪佥二月七日	八桂归来后，又十年、泉红涧碧，蟠桃春晓。老子精神真满腹，合借福星当道。怎长寄、东皋舒啸。是则颠崖人渴想，柰一川风月多情好。攀琪树，拾瑶草。耆英洛社尊胡杲。问何当、棕鞋桐帽，率先九老。岁月天长留石磴，此约他时须早。定分我、香山歌笑。未论桑田沧海事，比诸公、他日犹年少。政恐有，锋车到。
马钰	梅花引	赠众师兄	子端提。龙蟠虎。莫使马猿偷眼睹。气神苏。气神苏。海底灵龟，依从鼻吸呼。女姹婴娇云里聚。欲赴蓬瀛路上去。炼江湖。炼江湖。结就金丹，方知玉性孤。
姬翼	巫山一段云		弄玉歌清律，飞琼舞散花。乾坤一色散银霞。何处是仙家。表里纤尘不立。呈似太虚消息。晃然高下尽玲珑。神鬼觅无踪。
侯善渊	满庭芳		去质贪华，还淳复古，本源浊以徐清。卑谦处厚，能弊不新成。知足无荣无辱，彝然御、非躁非轻。还知否，存亡得失，进退若亏盈。如斯全可道，心中出屑，眼里抽钉。瞳奕羽，虚谷旷然明。三气氤氲密降，纯阳焕、形释心凝。归来处，风恬浪净，明月照寰瀛。
元好问	婆罗门引	亦名菊潭秋	商於六里，野塘千古烟霞。灵苗郁郁无涯，荡青冥风露，金素发清华。散霜丛弥岸，月影明沙。仙经浪夸。种瑶草、养铅砂。争信琼杯芳荐，药镜黄芽。秋香晚节，也分到、山中宰相家。休更羡、刘阮桃花。
魏初	浣溪沙		心地宽平见寿徵。鬓鸦匀薄只青青。从今却是数松龄。除却弄孙无一事，闲时针线困时行。小儿新语唤文苓。
袁易	南柯子	仆慕吕勉夫陈天民之为人（原作旧，	酒边，仆因育向所寄张玉田词，二公欣然属和，遂口占小词为谢。酒阑更唱迭和，忽以成卷，漫录之，以为再会喜话云卖药韩康伯，还丹吕洞宾。相逢况有葛天民。笑杀神仙，元只在红尘。赋就甘州曲，惊回池上人。悟君那得笔如神。割我一川秋色一江云。
李齐贤	巫山一段云	江天暮雪	向夕回征棹，凌寒上酒楼。江云作雪使人愁。不见古潭洲。声紧云边雁，魂清水上鸥。千金骏马拥貂裘。何似卧渔舟。
元好问	鹧鸪天		颜色如花画不成。命如叶薄可怜生。浮萍自合无根蒂，杨柳谁教管送迎。云聚散，月亏盈。海枯石烂古今情。鸳鸯只影江南岸，肠断枯荷夜雨声。
王丹桂	满路花	岁日赠冯六等	节令频移政，寒暑递相迁。光阴驹过隙、古今传。晓来万户，欢笑贺新年。谁肯回光照，绀发童颜，渐成衰鬓皤然。愿人人、早悟根原。搜觅妙中玄。洞天风月下、舞胎仙。刀圭潋滟，一颗大丹圆。捧入青霄路，步步无生，任从海变桑田。
韩奕	百字令	次韵答毗陵蒋公冕见寄	问余何事，未中年、已觉心情欢少。对青镜、频伤往事，白发鬓边生早。水上题红，花间拾翠，到如今休了。年年春色，应笑闭门人老。故人咫尺江云，几回吟眺，目断扁舟小。荒后人家依旧好。空记梦中曾到。一曲高歌，知君别后，也恁多愁抱。甚时乘兴，山阴去访安道。
刘秉忠	鹧鸪天		柳映清溪漾玉流。火榴开罢芰荷秋。一声鱼笛烟波上，宜著蓑翁泛小舟。红蓼岸，白苹洲。闲鸥闲鹭更优游。斜阳影里山偏好，独倚兰阑懒下。
刘志渊	水龙吟	赠李元法	绵绵一气冲关节。熏蒸遍流百脉。聚归乾鼎，象成龙虎，性情感结。精变高超越，功七返、九还无阙。炼成大药，通神显用，觉香味，遍身泄。焕吐丹光皎洁。晃灵台、一点如雪。常清常净，无馀无欠，圆明莹彻。显出真心月，射宇宙、了无尘屑。耸太虚法相，无生神妙，镇千万劫。
凌云翰	苏武慢	以上强村丛书，用吴伯宛据西泠词萃	破帽多情，布帆无羔，兴尽便寻溪转。明月来时，浮云飞尽，千古翠屏宜晚。桂棹阑桨，荷衣芰制，偏称药炉经卷。看轻鸥、点破长烟，一望水连天远。尝记得、雪满山阴，舟回剡曲，何必过门相见。浩气难消，哀情谁会，万里碧空横剑。一道虹桥，半天龙驾，尚忆幔亭开宴。要长生、须出人间，未卜道缘深浅。
许有壬	踏莎行	赠相士 圭塘乐府卷三	黄鹤楼前，胭脂山上。敲门有客来相访。自言阅遍世间人，要观尘俗酸寒状。关塞冰霜，江湖风浪。归来幸得身无恙。君言虽应我方惭，山中。
刘处玄	满庭芳		三十年间，几番宠辱，细思往事慵言。也曾牒发，曾受帝王宣。今日山村且住，他时去、高卧云烟。洞天隐，松峰之畔，保命是修仙。无愆。全道德，自然达理，炼汞烹铅。未功圆行足，闲对林泉。真乐琴书为伴，忘尘世、了熬煎。逍遥好，蜕形真去，升入大罗天。
马钰	玉楼春		清中悟彻祥中瑞。堪做风仙端的裔。广收白雪与黄芽，锻炼神丹烹鼎沸。灵童营养如琼腻。通晓玄玄真仔细。明知天上二三年，暗换人间千万。
王哲	探春令		美醪奇馔，信任恣饮，丰餐最好。醉经饱德，唯歌自舞，喜乐论道。频频拈弄灵芝草。使异香来到。云霞覆焘，鹤鸾前引，却赴蓬莱岛。
姬翼	西江月		绝相纵横妙用，离形左右皆无。普天匝地尽如如。罔象还同暮故。宇泰天光内发，室虚真宰常居。没功夫处用功夫。稳驾神舟归去。
张之翰	江城子	博文归意有未尽，又以江城子为赠，	闲中自合故人束。五湖居。二年余。郑重君家，远寄数封书。昨日相逢还忆不，只记得，旧清癯。留君无计住须臾。使归吴。重踌躇。曾挂风帆，三度过姑苏。为问台前双白鹭，烟景似，向来无。
李真人	望江南		真龙虎，玉兔与金精。广见青冥含万象，朦胧降气结朱英。凡汞岂长。
李道纯	沁园春	赠圆庵蒋大师	人心惟危，道心惟微，中藏化机。那些儿妙处，都无做造，灵明不昧，慧日光辉。日气日神，惟精惟一，玉莹无瑕天地归。疑玄处，把坎中一画，移入南离。赤龙缠定乌龟。六月里严霜果大奇。那白头老子，来婚素女，胎仙舞罢，共入黄帏。布雨行云，阳和阴畅，一载工夫养个儿。常温养，待玉宸颁诏，足蹑云归。
王恽	点绛唇	癸酉夏六月五日同河中府官宴白楼	倚槛清歌，一声高遏行云住。长河倾注。不煞曦轮暑。燕寝清香，画栋珠帘雨。人何处。一尊绿醑。满眼青山暮。
王哲	减字木兰花		神清气爽。乐处清闲堪一唱。气爽神清。鼓出从来自己声。清神爽气。长就黄芽缘溉济。爽气清神。认得前程这个真。
张翥	蝶恋花	柳絮	陌上垂杨吹絮罢。愁杀行人，又是春归也。点点飞来和泪洒。多情解逐章台马。瘦尽柔丝无一把。细叶青颦，闲却当时画。惆怅此情何处写。
刘忠之	太常引	送郭复齐 词综卷三十三	少年南北快飞腾。身到处，有佳声。甓社化才行。又出使、余杭故城。春风满路，堤边杨柳，难系去留情。何处望双旌。泛千里、孤舟月明。
尹志平	西江月	时在天长，正当大暑，归山后，恰值	九夏天长暑热，三秋山后清凉。一川禾黍正苍苍。了见西成有望。论甚天涯海角，尽他关外山荒。目前无事即仙乡。且恁随缘豁畅。
虞集	蝶恋花	故远主得其臣所献黄菊赋，题其后曰	作句。袖中犹觉有馀香，冷落西风吹不去。二月末，与杨迁镇陈众仲观杏城东，坐客有为予诵此者，因括归腔，令佐酒者歌之昨日得卿黄菊赋。细翦金英，题作多情句。冷落西风吹不去。袖中犹有余香度。沧海尘生秋日暮。玉砌雕栏，木叶鸣疏雨。江总白头心更苦。
倪瓒	鹊桥仙		富豪休恃。英雄休使。一旦繁华如洗。鹊巢何事借鸠居，看数载、主三易矣。东家烟起。西家烟起。无复碧朱。我来重宿半间云，算旧制。
宋＊	鹧鸪天	题应山县城南渡蚁桥，桥东数步法与	十万玄驹过两堤。一双丹凤上天池。科名已向生前定，阴德仍从暗里窥。龙虎榜，诗。同胞同甲照当时。同宗盛事嗟微异，后折蟾宫向下。
王哲	行香子	自咏	有个王三，风害狂颠。弃荣华、乞化为先。恩山爱海，猛舍俱捐。也晃栽花，不料药，不耕田。落魄婪耽，到处成眠。觉清凉、境界无边。蓬莱路稳，步步云天。得乐中真，真中趣，趣中玄。
元好问	惜分飞	戏王鼎玉同年	人见何郎新来瘦。不见天寒翠袖。绣被熏香透。几时却似鸳鸯旧。九十日春花在手。可惜欢缘未久。去去休回首。柔条去作谁家柳。
元好问	鹧鸪天		憔悴鸳鸯不自由。镜中鸾舞只堪愁。庭前花是同心树，山下泉分两玉流。金络马，木兰舟。谁家红袖水西楼。春风?杀官桥柳，吹尽香绵不放。
侯善渊	渔家傲		大道至真无言诘。韬光退隐藏深密。保炼元精无走失。阴质。瑞云捧出灵阳日。照破昏冥威天。混然恍惚空中实。莹净纯白相辅弼。通真一。丹书玉笈仙功毕。
陆文圭	点绛唇		笑靥多羞，低头不觉金钗溜。凭媒将就。凤枕回双绣。月地云阶，何日重携手。心坚否。齐眉相守。愿得从今后。
马钰	惜芳时	赠无欲卢守慈	清清净净祥云脚。九窍内、往来交错。谁知妙用缘无作。自然理炼成丹药。骊龙吐出神珠烁。现万道霞光罩却。虚堂莹彻添光灼。蓬莱路、有。
李道纯	满江红	赠唯庵（原作府，据道藏改）宗道人	观复工夫，要默默、存存固守。静极中一动，便通玄牡。惚恍中间情合性，虚无谷里奇投偶。我今将、向上祖师机，为君剖。说话底，非干口。把物底，非干手。那没脚童儿，会翻筋斗。解得个些奇特处，自然勘破无中有。问西来、的的意云何，擘鼻。
元好问	点绛唇		红袖凭阑，画图曾见崔徽半。吹箫谁伴。白地肝肠断。未了尘缘，可道欢缘短。云山乱。武陵溪岸。几误莺声唤。
王恽	西江月	寿王中丞	梅萼暗传春信，菊枝尽傲霜威。风姿元与岁寒期。况是小春天气。翠实调羹未晚，秋香添寿多宜。高名北海旧蟠螭。未似东山雅意。
王吉昌	瑞鹤仙		衷情崇淡薄。荡浮萍、纵迹逐波沦落。聪明总不作。念掀天富贵，梦惊为错。猛挥爱索。访馀裕、真风绰绰。谷神宁、缓息通真，元气动，符橐龠。挥霍玉炉金鼎，火衮云翻，妙娠丹药。神魂剔拨。成纯粹，体恢廓。向冥冥杳杳，湛彻壶天，领略清风逸乐。混虚无、真净真清，了空一着。
韩奕	糖多令	湖中	买得个扁舟。乘闲到处游。载将图册与衾绸。不问人家僧舍里，堪住处，便夷犹。雨歇淡烟浮。黄鹂鸣麦秋。石湖西畔碧悠悠。倘遇桃花源里客，随着去，莫归休。
元好问	南乡子		少日负虚名。问舍求田意未平。南去北来今老矣，何成。一线微官误半生。孤影伴残灯。万里灯前骨肉情。短发抓来看欲尽，天明。能是青青。
元好问	南柯子		粉澹梨花瘦，香寒桂叶颦。画帘双燕旧家春。曾是玉箫声里断肠人。澹澹催诗雨，迟迟入梦云。武陵流水隔红尘。只怕翠鸾消息未全真。
许有孚	摸鱼子		买陂塘旋栽杨柳，园亭尽有公务。东山更理闲丝竹，莫用苍生霖雨。鸥鹭渚。淡相对忘机，不羡蓬瀛屿。平生愿语。便泉石膏盲，烟霞痼疾，始遂隐居趣。邯郸路。老我头颅如许。黄梁何日逢吕。斜川便是桃源洞，千载归来辞句。巾漉醑。笑琴亦无弦，何处求新谱。茫茫万古。任沧海桑田，白衣苍狗，不到老农圃。
谭处端	捣练子		听分剖，这风哥。寻常只恁哩。哩，哩。些儿话，不须多。交贤会得笑呵呵。哩，哩。
王恽	鹊桥仙		调羹粉桂。爱香种蕙。自笑秋风野卉。两椽茅屋对青山，初不羡、入云高弟。将心自逸。欲行且憩。如爱清时有味。桐江波上一丝风，尽容得。
王恽	太常引	为王同知寿	雍容诗礼冠时髦。都忘却，贵人骄。横槊见英标。道勇似、当年嫖姚。默含万动，德尊一府，歌寿听民谣。绿鬓映金貂。尽千尺、青松后。
元好问	浣溪沙		一片烟蓑一叶舟。梦中身世是沧洲。鲤鱼风退不胜秋。秋月春风行处有，苍苔浊酒醉时休。人生虽异水同流。
马钰	苏幕遮	和师韵	清净门，柔弱户。忍辱家风，朴实为公据。无作无为成活路。自在逍遥，云水通行步。绝聪明，效愚鲁。兀兀腾腾，不起闲思虑。面垢头蓬身粪土。万事俱忘，堪应三清举。
卢挚	天仙子	用韵和赵平原折赠黄香梅之作，并序	始华，折枝走，仍赋乐府天仙子，藉以见晌，用韵和之，聊答盛意半额淡妆鸾影翠。约略玉人新病起。碧彝金雀暗香来，凭竹几。薰沉水。诗在静华春梦里。羞涩蜡痕无意味。尽纵绛英争妩媚。中州风韵到南枝，归颖计。纫兰佩。日暮对花愁欲醉。
刘处玄	水龙吟		此时辛酉初冬，下元望夜逢甘雨。麦苗滋长，深根固蒂，多欢少虑。念道无灾祸，圣贤佑众，生无苦遇。天元将末，群仙庆会，功全行，朝元去。别有天宫宝所，了真修、得升云路。六铢衣挂，清平福救，九玄七祖。归去无生老，自然性，明今达古。各全家奉道始终，莫变管如庞许。
许衡	沁园春	东馆路中	自笑平生。一事无成。险阻备经。记丁年去国，干戈扰攘，囗囗囗囗，踪迹飘零。鲁道尘埃，齐封景物，旅况悠悠百恨增。斜阳里，对西风洒泪，魂断青冥。家园未得躬耕。又十载羁栖古魏城。念拙谋难遂，丹心耿耿，韶华易失，两鬓星星。五亩桑田，一区茅舍，快兴溪山理旧盟。桥边柳，安排青眼，待我归程。
张玉娘	如梦令	戏和李易安	门外车驰马骤。绣阁犹醺春酒。顿觉翠衾寒，人在枕边如旧。知否。知否。何事黄花俱瘦。
王恽	木兰花慢	宪台诸公九日登高墅远风台，侍御	集之盛。予时移病在告，继而君美御使以严韵见徵，勉为续貂远风台上客，说雅集，玉生光。纵尊俎无情，登临佳节，此兴能忘。龙山会君莫羡，爱绿、影里到山庄。马长安清贵，留连春草池塘。渊明肮脏傍门旁。多病对秋香。怅岁晚田荒，几多稂莠，登场。人间事，如意少，且同来、一笑共匡床。寄谢牛山公子，何须挥涕残阳。
刘因	南乡子	张彦通寿 四印齐本樵庵词注云，按换	窗下络车声。窗外儿童课六经。自种墙东新菜荚，青青。随分杯盘老幼情。千古董生行。鸡犬升平画不成。应笑刘家刘老子，无能。纵饮狂歌。
山主	临江仙		菩萨端严身相好，朱颜粉腻容仪。冠侵霄汉玉毫飞。花影里，端坐证无为。阵阵香风胜瑞彩，身披素帔天衣。鸟盘云鬓月初眉。圆光项上，
刘敏中	蝶恋花	次韵答魏鹏举	五日祥风十日雨。国泰年丰，天也应相许。见说少年行乐处。青楼宛转低琼户。城市笙箫村社鼓。何碍狂夫，醉里闲诗句。明日南山携酒去。
洪希文	八声甘州	宪司循行召试	秋光如此，摧落堪嗟，菊颖正新黄。对远山如画，残霞似缕，淡淡烟光。怪得数声喜鹊，好语绕山墙。报道黄华使，载酒登冈。回望碧云深处，凛绣衣霄汉，玉斧光芒。况幕中二客，辣手试风霜。看醉蘸龙蛇键笔，借时人、脍炙齿牙香。侬才薄，如何七步，急就成章。
李真人	望江南		分明道，朦胧在君家。龙虎见君君不见，徒将金宝作河车。争得见黄。
马钰	西江月	劝刘先生夫妇	欲继许君庞老，扪心自忖须知。同心同德做修持。稍有相霞远离。三个不如两个，两人谈是谈非。孤云野鹤任东西。岂有纤毫萦系。
马钰	苏幕遮	看送孝	有微言，深可说。兔死孤悲，伤类声凄切。人见人亡宁喜悦。大限来时，莫也无分别。愿回头，搜秘诀。猛舍家缘，频把心猿歇。修炼金丹收白雪。九转功成，永永无生灭。
马钰	满庭芳	赠淳化染何先生	染家为作，闲闲思忖。讲些是非试听。揽下绫罗纨绮，满椿一甑。缘甚炼教伤熟，为惜他、颜色故恁。染轴发，更须碾砑，且图光莹。抛散水浆无限，遇人来、取要即当便认。解了瑕头缠缚，自然见姓。恰如修行一著，无萦系、可观真性。常清静，显神光，灿汕有准。
刘敏中	清平乐	次前韵	相亲相望。两个哦诗状。坐即堆行旷荡。怎着麒麟阁上。风岩水穴云庵。非君与我谁探。好兴最难忘处，半山斜日浓岚。
张雨	木兰花慢	龟溪寄张小山	问出山小草，谁与伴，五湖游。便忆昔风光，桃花流水，杜若芳洲。来时洞门无锁，倩鹤群、长绕侍仙楼。邂逅小山招隐，依然我辈清流。春愁相恋住余不。寒拥敝貂裘。柰雨柳烟花，云帆溪鸟，都在帘钩。眼前自无俗物，动山心、嫌听鹿呦呦。猛把石阑干拍，贾胡知为谁留。
马钰	巫山一段云		霞友无尘虑，云朋绝事情。气神相结净中清。谈笑大丹成。好把碧桃采摘。专献蓬瀛仙客。大家同共庆重阳。开宴一齐尝。
王哲	菊花新		对月无何添雅致。丛绿花黄偏有异。正是遇重阳，霜露冷、宜呈祥瑞。清香覆我如言志。害风来、且休攀视。应共到蓬莱，琼筵上、众仙颁赐。
马钰	渔家傲		七十光阴能几日。大都二万五千日。过了一日无一日。无一日。看看身似西山日。不做修行虚度日。悟来岂肯经终日。斡运洞天真月日。真月日。蟾宫里面擎红日。
李道纯	满江红	赠丁县令三教一理	三教正传，这蹊径、元来蓦直。问老子机缄，至虚静极。释氏性从空里悟，仲尼理自诚中人。笄始初、立教派分三，其源一。道玄关，常应物。易幽微，须默识。那禅宗奥旨，真空至寂。刻刻兼持无间断，生生受用无休息。便归根、复命体元虚，藏至密。
梵琦	渔家傲		听说娑婆无量苦。高夸富足惭贫穷。无食无衣无栋宇。悬空釜。举头又见红轮午。只有边芹可食。黄昏坐听饥肠语。多粟多金金子女。同欢聚。看来总是前生注。
元好问	鹧鸪天		袅袅香风响佩环。广寒仙子跨青鸾。谁教瑞世仪周国，天赋多才继小山。铃阁静，画堂闲。衮衣象服团圆。年年此日称觞处，留得菖蒲驻玉。
胡祗＊	木兰花慢	殷献臣伯德孝先奉使日本，索诗送	要深名洋溢，须涉险，卒奇功。尽万里苍溟，鱼龙吹浪，，海若，能如十万兵雄。明年春暖际天东。佳报定先通。看倭氏称藩，遐夷稽颡，异服殊容。都人聚肩重足，喜归来、朝拜大明宫。寄语三吴百越，休夸江水连空。
侯善渊	杨柳枝		鹤性望远攀。过潼关。秋深雨霁乍衣单。水云寒。争忍昔年名利染，早回还。夕阳村落杏间。望家山。
王哲	西江月	重阳全真集卷九	堪叹青霄碧汉。高空景致尤宽。今朝清爽有余欢。拈出我家公案。方显平生手段。腾身便入云端。西江月里跨祥鸾。直上虚无仙馆。
王丹桂	满庭芳	赠魏德纯	利锁名缰，恩绳爱索，兀谁不被牵缠。但能省悟，早是具前缘。那更苦求出离，情深处、翻作雠冤。应知否，暗中真圣，接汝趁天元。坚坚。惟谨谨，收缚意马，擒捉心猿。稍些儿放荡，损坏芝田。日用常搜己过，居丛中、莫见他愆。如斯做，本来一点，不许不周圆。
马钰	满庭芳	文山七宝会众＊庵告名，因而示词 洞	七宝庵中，三清门里，全真堂建相当。东西廊舍，堪可做云房。凿石名为丹井，水甘美、有若琼浆。玄玄处，修真环堵，幽雅念，不寻常。云朋并霞友，微中讲论，妙里斟量。处身心清静，便是仙方。调息如同龟息，命灯内、性月圆光。斋场上，文山道友，唱此满庭芳。
王吉昌	南歌子		气射秋光冷，胸藏丽色风。腾身宛转离龙宫。趋造兰庭，笄岁喜和同。跨虎清溪里，驱乌皓月中。攒完鼎炼药成功。挥霍神通，无碍傲真空。
马钰	满庭芳	赠王知玄	儿孙枷，妻妾干戈。惺惺灵利邪魔。蜗角蝇头名利，宠辱惊多。寻思上床鞋履，到来朝、事节如何。遮性命，奈一宵难保，争个甚麽。好伴同侗马钰，松峰下逍遥，醉舞狂歌。膝上琴弹碧玉，调格冲和。炉中养成大药，现胎仙、舞袖婆娑。恁时节，礼风仙，同上大罗。
丘处机	凤栖梧		一点灵明潜启悟。天上人间，不见行藏处。四海八荒惟独步。不空不有谁能睹。瞬目扬眉全体露。混混茫茫，法界超然去。万劫轮回遭一遇。
王哲	月中仙		遭遇中秋，近初更气爽，风定云散。虚空露降，阐万里晴天，显青玉案。举头瞻海岸，涌出金盘烂烂。不特门门焕。人人共喜，贫富总争看。谁能晓悟清辉，这银蟾里面，深隐阳算。星稀宿罕。使鹊为飞去，与离为伴。一轮圆又满。正当午、恰分子半。放光明灿。庵前召我冲霄汉。
山主	临江仙	以上六首观音偈	欢笑尽来成愁虑，青春去后颜苍。柳芽云鬓变银霜。限临头上，犹自不思量。菩萨大悲传妙诀，三乘五教圆彰。冥冥长夜放慈光。缘人启目，
郑禧	木兰花慢	以上三首见春梦录	任东风老去，吹不断，泪盈盈。记春浅春深，春寒春暖，春雨春晴。都来杀诗人兴，更落花、无定挽春情。芳草犹迷舞蝶，绿杨空语流莺。玄霜着意捣初成。回首失云英。但如醉如痴，如狂如舞，如梦如惊。香魂只今迷恋，问真仙、消息最分明。后夜相逢何处，清风明月蓬瀛。
王恽	木兰花慢	赋芙蓉杏花	听夜来微雨，甚一霎，过东墙。爱活色生香，芙蓉标格，暖贮春光。珑宝团琼缀，笑海棠、能睡更无香。烂漫宋郎心眼，风流时世新妆。少年走马杏花。句惹兴偏长。记夸酒青旗，树头招，唤客初尝。别来吴姬粉面，比旧年、风韵转芬芳。似觉生红闹意，未容说与东皇。
王哲	鹤冲天		迷祛惑去。正好修行做。清静是根源，真门户。切莫他寻，恐遗遗望仙路。闲闲更闲处。灵根元明，转转愈为开悟。功圆行满，唯有红霞聚。往昔得遭逢，亲师父。此则专来教长生诀，频频顾。方知今得度。便许相随，永永其携云步。
马钰	满庭芳	继重阳韵  藏头 折起方字	谢王公，令身脱，田耕出祥光。然省悟，汞内结铅霜。识尘缘恩爱，须当、念断情忘。猿退，乎者也，从此便潜藏。臧。堪可用，分修葺，玉洞金房。通得玄妙，知味闻香。日逍遥豁畅，申处、同话琅琅。辰好，端午正，玉性自然芳。
王恽	满江红	二十一年二月初四日，午夜枕上，复	秣马膏车，又去作、天涯客。明见得、水云深处，万花如雪。绿暗江城多洞府，红烧烛影翻双节。被晓风、吹散枕中春，檐间铁。尘世事，无穷歇。吾最爱，沧浪说。恐灵均泽畔，只成孤洁。心事比量无少恶，前途何必论坼。倘祥金、陶铸遇良工，从区别。
王旭	满江红		不爱浮花，元只爱、松筠高节。归去好、草堂风雨，对床心切。东鲁云山多秀丽，西溪泉石尤香洁。待英灵、重入梦中来，分明说。今古异，行藏别。身易退，腰难折。信叫阍非勇，闭门非怯。玉斧已修明月就，瑶琴何必朱弦绝。试回看、前日利名心，红炉雪。
程文海	天仙子	寿白云平章 以上江刻本雪楼乐府五十	玉漏迟迟高阁报。枝上梅花春又透。红云宫阙白云山，人尽道。如君少。江北江南行处好。试听阳春歌楚调。调鼎勋名都做了。人生七十古来稀，仁且寿。谁能到。有酒满斟南极老。本。但本变有不少脱误处，则用景元本校补。
侯善渊	声声慢		人心刚硬，不肯回头。深沉苦海淹留。酒色财气不舍，甚日方休。闻早寻归出路，乐陶陶、云水闲游。无萦系，也无烦无恼，无喜无愁。渐入清凉活计，抱天真纯粹，一气和柔。配合铅霜，摄化鼎中频收。迤逦金丹，结就后，功成夺起仙俦。堪归去，跨鸾鹤，升入紫府瀛洲。
尹志平	点绛唇	重九后五日作	体入虚空，犹然未可为凭据。真空路。气神相聚。现世阳神去。若遇知音，此事堪分付。君听取。莫生疑。行满天将护。
王丹桂	洞仙歌	示门人	修行日用，试与重提领。本为抛家顾性命。下虔心、苦志挫锐摧强，忘宠辱，自得神安气定。番番境上，猿马休教弄。稍觉偏颇便改正。向闲中炼就，一粒金丹，成片段、万道霞光辉映。有青龙、白虎共扶持，遍三界十方，尽来称庆。
周权	百字谣	再用韵	粗桃俗李，漫眼底纷纷，等闲开落。得似花仙夸艳质，暖透胭脂犹薄。梅不同时，芳心难聘，空妒肌如玉。自然佳丽，不须归荐华屋。最好一抹彩云，轻盈飞不去，漫空高簇。霁日浓薰浑欲醉，照映光风眩烁。遍倚栏干，狎渠清赏，聊为怜幽独。簪花醉也，夜深犹索芳。
元好问	鹧鸪天	木犀	桂子纷翻?露黄。桂华高韵静年芳。蔷薇水润宫衣软，婆律膏清月殿凉。云岫句，海仙方。情缘心事两难忘。衰莲枉误秋风客，可是无尘袖里。
朱唏颜	木兰花慢	陈伯永竹院有魏鹤山题扁名公留题	信吟筇到处，尽可款，个人家。见碧横陈，粉墙低亚，乱锁烟霞。森森万竿如束，倚虚檐、风影自交加。一点尘无几砚，十分清到窗纱。堪嘉。玉立瘦穿沙。池色净无暇。向良夜移床，静临书帙，闲试茶瓜。明月清风仍好，但秦宫、梁苑遍栖鸦。零落残香秀墨，春衣拂遍苔花。
张之翰	木兰花慢	送赵治中	见平蛮诗卷，都道是、胆包躯。听细话平生，辞虽慷慨，气却舒徐。春风忽然吹兴，正琼花时节别江都。恨煞楼头双鹤，不能留住须臾。轻烟细雨湿平芜。一舸下东吴。想柱杖寻梅，敲门看竹，多在西湖。行装不须多办，把锦囊、分付小奚奴。怕过孤山山下，一杯先酹林逋。
元好问	鹧鸪天	孟津作	总道忘忧有杜康。酒逢欢处更难忘。桃红李白春千树，古是今非笑一场。歌浩荡，墨淋浪。银钗缟袂满邻墙。百年得意都能几，乞去声与儿曹。
张弘范	鹧鸪天	围襄阳 案此下原有天净沙二首，以其	铁甲珊珊渡汉江。南蛮犹自不归降。东西势列千层厚，南北军屯百万长。弓扣月，剑磨霜。征鞍遥日下襄阳。鬼门今日功劳了，好去临江醉一十七首，其中原有四首曲调，兹删去。
姬翼	鹊桥仙		妻男铁锁。家缘猛火。煎近猖狂怎么。蝇头蜗角有多来，便舍命、争人竞我。执迷不躲。甘心笼里。黑谜猜他不破。只须阎老帖来勾，待不得。
张野	水龙吟	戊戌中秋，同西麓经历、佑之提举诸	浩歌古调数曲，音韵清壮，座中莫不击节赏叹。予亦效颦，作此侑觞。若曰乐府，则吾岂敢，姑就其协律云耳一年好景君须记。桂子天香飘坠。蟾光自古，几番圆缺，几番明晦。何况人生，祸中藏福，进中隐退。向是非乡里，功名场上，百无事，苦萦系。便得侯封万里。到头来虚名何济。人间最好，闲中岁月，酒中身世。一炷龙香，数声水调，几多清致。且今朝拚取，陶陶醉了，又陶陶醉。
胡祗＊	木兰花慢	酬宋炼师赠梅	爱清香束影，问谁识，几寒心。称月底溪桥，水边篱落，雪后园林。仙家亦怜幽独，美玉堂、温水静相寻。写影华光醉墨，招魂和靖清吟。陶官罢杜门深。门客欲谁临。谢携酒扶花，敲门见过，一洗尘襟。挥亳径酬雅意，弃醉来、忘却雪盈。更结松高会，从渠桃李繁阴。
张野	鹊桥仙	寿王赵公时八十	鸾台钟吕，瀛州房杜。荣贵康宁天付。三公勋业四朝臣，不胜似、溪渔父。朝廷尊敬，君王知遇。香满春风玉树。十分寿比老彭年，恰喜庆。
李俊明	阮郎归	戏李子	江南江北水连云。江山憔悴人。花簪犹拂洛阳尘。离筵何太频。歌近耳，酒盈尊。尊前见在身。昨朝骂坐灌将军。近前丞相?
元好问	鹧鸪天		只近浮名不近情，且看不饮更何成。三杯渐觉纷华远，一斗都浇块磊平。醒复醉，醉还醒，灵均樵悴可怜生。离骚读浑杀无味，好个诗家阮步兵！
王恽	酹江月	东原寒食	天涯寒食，问东风、底事留连行客。千树芳菲春不管，吹尽枝头红雪。湖水春波，佳人锦瑟，肠断非离索。西来一剑，不堪尘满霜锷。凭仗谁话春愁，一尊浊酒，醉了还重酌。尽日西归归未得，怨煞山中猿鹤。六印双旌，两都无分，此去从吾乐。太行佳处，布衣高卧云壑。
完颜雍	减字木兰花	赐玄悟玉禅师 沈雄古今词话下引	但能了净。万法因缘何足问。日月无为。十二时中更勿疑。常须自在。识取从来无碍。佛佛心心。佛若休心也是尘。
曹伯启	南乡子		十月出秦关。竟日悠悠杳霭间。直到蚕鱼开国地，跻攀。行尽千山复万山。归辔动欢颜。江路梅花笑往还。稚子候门何日到，痴顽。好把虚名。
冯尊师	苏武慢		大道幽深，如何消息，说破鬼神惊骇。挟藏宇宙，剖判玄元，真乐世间无赛。灵鹫峰前，宝珠拈出，明显玉般光彩。照乾坤、上下群生，知者寿同山海。最至极、翠霭轻分，琼花乱坠，空里结成雯盖。金身玉骨，月帔星冠，符合水晶天籁。清净门庭，圣贤风范，千古俨然常在。愿学人、达此希夷微理，共游方外。
赵雍	烛影摇红		新绿成阴，落红如雨春光晚。当年谁与种相思，空羡双飞燕。寂寞幽窗孤馆。念同游、芳郊秀苑。香尘随马，细草承轮，都成肠断。别久情深，几时重约闲庭院。高楼终日卷珠帘，极目愁无限。莫恨蓝桥路远。有心时、终须再见。休教长怨，镜里孤鸾，箧中团扇。
元好问	江城子		二更轰饮四更回。宴繁台。尽邹枚。谁念梁园，回首便成灰。今古废兴浑一梦，凭底的，寄悲哀。青天荡荡镜奁用。月光来。且徘徊。何用东生，西没苦相催。世事悠悠吾老矣，歌一曲，尽馀杯。
程文海	点绛唇	寿王楚山	几日春寒，楚乡山色偏浓秀。雪前云后。相对青如旧。洞府沉沉，闻道花开又。烘晴书。蟠桃结就。共庆千年寿。
王丹桂	齐天乐	得遇	悟浮生幻化，速把恩情，爱恋俱弃。垢面蓬头，麻衣纸袄，海角天涯飘逸。摧强挫锐。守柔弱清贫，忘忧忘耻。劣马颠猿，顿然休歇杳无迹。些儿玄玄妙理。对碧天澄彻，别是一家风味。哩，唇歌舌诞，何有纤毫拘系。频加敬礼。幸出自吾师，昔年提携。异日参从，共赴蟠桃会。
赵可	雨中花慢	代州南楼	云朔南陲，全赵幕府，河山襟带名藩。有朱楼缥缈，千雉回旋。云度飞孤绝险，天围紫塞高寒。吊兴亡遗迹，咫尺西陵，烟树苍然。时移事改，极目伤心，不堪独倚危阑。惟是年年飞雁，霜雪知还。楼上四时长好，人生一世谁闲。故人有酒，一尊高兴，不减东山。
张雨	水调歌头	盆荷	江湖渺何许，归兴浩无边。忽闻数声水调，令我意悠然。莫笑盆池咫尺，移得风烟万顷，来傍小窗前。稀疏淡红翠，特地向人妍。华峰头，花十丈，藕如船。那知此中佳趣，别是一壶天。倒挽碧酾酒，醉卧绿云深处，云影自田田。梦中呼一叶，散发枕书眠。
张翥	南乡子	秋日湖上，赏水芙蓉	秋色照波明。夹岸芙蓉似锦城。罨画楼台红粉面，轻盈。未许黄徐写得成。一舸载杨琼。共醉花前玉笛声。犹记青鸾和月跨，三生。我是仙家。
张弘范	清平乐		天南地北。何日兵尘息。四海升平归老忆。凤远岐山空碧。衣冠滚滚争春。谁能卧辙攀轮。一剑风云未遂，几回怒发卫巾。
侯善渊	酹江月		幽微精粹，混阳光、一点殷红清绝。上下融和开慧目，跃出心珠凝结。阐化灵明，神光显现，内外相通彻。浮云消散，放开天外心月。虚无运转孤然，圆明寂照，万古无纤缺。与道同元包象法，物物头头俱摄。遍应诸方，无极太始，混一无分别。古今贤圣，尽归此处休歇。
刘敏中	菩萨蛮	次解安卿韵	惜花不似东庵惜。近来恰得真消息。玉雪两三枝。暗藏和靖诗。看花谁可约。定与花斟酌。后阁盛筵开。老夫来不来。
李道纯	水调歌头	言道	三元秘秋水，未悟谩猜量。诚能参透，洗心涤虑密归藏。意与身心不动，精与气神交合，天理自然彰。三善备于我，翻笑炼玄黄。性圆融，心豁达，德辉光。牛郎织女，一时会合到天潢。勘破乘槎伎俩，密契浴沂消息，游泳有无乡。日用别无事，读易对三皇。
元好问	浪淘沙	刘公子家园秋日海棠	何处挽春还。华屋金盘。一枝红雪入惊看。总为西园风露早，特地高闲。寂寞曲阑干。高髻云鬟。绿罗衫子瘦来宽。好个沈香亭畔月，只在秋。
马钰	南柯子		昨日因何喜，今朝为甚悲。喜他向道慕希夷。悲则因他，华丽不相宜。既欲搜玄妙，须当做乞儿。蓬头垢面嘴累垂。意静心清，便是上天梯。
姬翼	感皇恩		合浦未还珠，空捞赤水。蒿目蓬心两何济。纵令垂手，援溺孜孜为意。奈洪波浩汗、争沉底。槐里图勋，枕中得意。说与重玄淡无味。木鹅休放，三老归来沉醉。对晴波不用、云霞饵。
王哲	小重山		堪叹环中这只牛。龙门角子稳，骋风流。身如泼墨润如油。贪斗壮，牵拽不回头。苦苦几时休。力筋都使尽，卧犁沟。被人嫌恶没来由。闲水草，难免一刀忧。
元好问	点绛唇		痛负花朝，半春犹在长安道。故园春早。红雨深芳草。愁里花开，愁里花空老。西归好。一尊倾倒。气去声与花枝恼。
周权	洞仙歌	谢欧阳学士偕陈众仲助教过访	京尘满鬓，汗漫游还倦。环佩玲珑惊梦断。恰玉堂仙伯，携取圜桥，词翰客、枉顾情何恋恋。衣冠何磊落，闲雅雍容，不把声光时自炫。漫轻敲团月，煮玉泉冰，啸傲、几多萧散。笑归去，蓬莱跨清风，任香彻胸中，五千书卷。
马钰	虞美人	遇真人（原无调名，兹据律补）	重阳师父谈炉灶。全在心田了。山侗亦认本来真。性停命住，永永是吾神。从今内外成颠倒。渐渐通明道。故将诗曲劝多人。猜得春花秋月好。
王哲	永遇乐		正好回头，堪当下手，搜寻密妙。此个圆成，无教沉溺，须是令分晓。火坑休认，凡笼莫入，两事锐然先跳。惺来后、赢取三光，时时顶戴相照。灵明一点，常随五彩，九转便通关要。透出昆仑，莹传清净，朗听金鸡叫。月华辉耀，星光盈满，此处玉花香袅。得玄玄、玄里真宗，这番了。
王旭	临江仙	为宋太守寿	莫怪今年秋事晚，黄花不在重阳。天公留泛九霞觞。故教争十日，风露寿华堂。豪杰如公谁得似，平生义胆刚肠。功名回首付诸郎。灵椿长不老，桑梓有余光。
赵孟＊	巫山一段云	翠屏峰	碧水澄青黛，危峰耸翠屏。竹枝歌怨月三更。别是断肠声。烟外黄牛峡，云中白帝城。扁舟清夜泊苹汀。倚棹不胜情。
刘处玄	武陵春		辛酉仲春游坎上，终日坐春园。异景奇葩在目前。村下胜筠轩。世梦知空且放下，自在似真仙。美酝开尊会众贤。乐道谢高天。
虞集	苏武慢		归去来兮，昨非今是，惆怅独悲奚语。迷途未远，晨景熹微，乃命导夫先路。风舟轻，候门童稚，此日载瞻衡宇。酒盈尊、三径虽荒，松菊宛然如故。聊寄傲、与世相违，旧交俱息，更复驾言焉取。琴书情话，寻壑经丘，倦鸟岫云容与。农人告我，有事西畴，孤风情棹赋诗春雨。但乐夫、天命何疑，乘化任渠留去。
山主	临江仙		得暇闲窗寻思虑，古今多少兴衰。闲萦都写色并财。寰中几个，识破早归来。好向白云溪畔坐，逍遥坦荡眉开。清风阵阵排尘埃。怀中古镜，
王哲	解佩令	爱看柳词，遂成	平生颠傻，心猿轻忽。乐章集、看无休歇。逸性摅灵，返认过、修行超越。仙格调，自然开发。四旬七上，慧光崇兀。词中味、与道相谒。一句分明，便悟彻、耆卿言曲。杨柳岸、晓风残月。
韩奕	菩萨蛮	山寺夏日	重重树杪高高阁。悬泉千尺檐前客。度夏爱僧居。一来慵下梯。睡余无气力。坐数遥峰碧。闲咏不成诗。斜阳在涧西。
许衡	满江红	书怀	亲友留连，都尽道、归程息逼。还可虑、干戈摇荡，路途难厄。万事岂容忙里做，一安惟自闲中得。便相将、妻子抱琴书，青山侧。行与止，吾能识。成与败，谁能测。但餐糊口，小窗容膝。桑梓安排投老地，诗书准备传家策。使苏张重起论纵横，心难易。
王哲	西江月		王哲心怀好道，害风意要离家。攀缘悉去似团砂。不怕妻儿咒骂。好对清风明月，宁论海角天涯。来来往往跨云霞。此个逍遥无价。
杨立斋	鹧鸪天	咏赵真真杨玉娥唱双渐诸宫调 青楼集	烟柳风花锦作园。霜芽露叶玉装船。谁知皓齿纤腰会，只在轻衫短帽边。啼玉靥，咽冰弦。五牛身去更无传。词人老笔佳人口，再唤春风在眼。
刘处玄	酹江月		寿过彭祖，更官高一品，石崇贵富。古往今来人世事，觉了不堪重虑。归去渊明，乘舟范蠡，先已超升去。真通道德，却死沉阴路。云步阆苑蓬山，仙乡不夜，各有逍遥所。过了天元无上道，千载难逢难遇。石火光阴，浮沤生灭，飞走乌随兔。速修性命，暗有贤圣提汝。
李道纯	西江月	赠周守正	识破无人无我，何须求拂求仙。随时随处总安禅。一切幻尘不染。选甚山居野处，何妨闹市门前。执中守正固三田。久久神珠出现。
王哲	如梦令	赠县令	日日此中开宴。食肉诸公总善。唯有害风王，莫怪频来见面。知县。知县。正好与人方便。
王结	临江仙	次韵答曹子贞	寄语蓬莱山下客，飘然俯瞰尘寰。寥寥神境倚高寒。步虚仙语妙，凌雾佩声间。笑我年来浑潦倒，多情风月相关。临流结屋两三间。虚弦惊落雁，倚杖看青山。
刘志渊	水调歌头		人道无生趣，日就月相和。高奔用显鸟飞，离外宿灵柯。秀孕蕊珠嘉瑞，光射银蟾皎洁，显现月中娥。相会瑶池宴，时复醉金波。两同宫，七返火，九成金。长生体就，一真安住傲无何。聚散冥冥谁约，出入惺惺由我，玄妙苦无多。大都方寸用，法界总包罗。
马钰	黄河清	继重阳韵	九曲黄河流转九，阳阴逆顺清净。九池之内，涌出龙泉端正。九会亘初湛寂，九关现、灵波永定。美芝祥瑞天然秀，九茎自是无影。九霞覆鼎澄辉，九还火，炼神丹转光莹。九玄神，先要救，攀仙肩并。九九重阳口诀，暗传得、非凡游泳。累真功行将来去，九霄参圣。
曹光辅	水龙吟	附见四印斋本天籁集卷上内。原题云	世间清苦禅和、了心才到安闲地藜床兀兀，经年打坐，颓然假寐。却甚床边，偶闻牛斗，不知喧蚁。怪藤条临济，饥餐困卧，方会得、个中味。争似横江楼上，入帘栊、好山供翠。悠悠万事，从今都付，黄梁原作粮，兹从丁钞本改炊里。朝暮阴晴，定应不废，平生甘睡。笑傍人问我，何当梦觉，为苍生起。尽录，姑记其一云。
廉希宪	水调歌头	读书严 永乐大典九千七百六十五严	杜陵佳丽地，千古尽英游。云烟去天尺五，绣阁倚朱楼。碧草荒岩五亩，翠霭丹崖百尺，宇宙为吾留。读书名始起，万古入冥搜。凤池崇，金谷树，一浮鸥。彭殇尔能何许，也欲接余眸。唤起终南灵与，商略昔时名物，谁劣复谁优。白鹿庐山梦，，颉颃天地秋。又引元明善清河集读书严记，谓读书严为故相太传魏国廉文正公之别业，在京兆樊川少陵原之阳，可证大典作廉文靖公，当为廉文正公之误。
侯善渊	捣练子		说金翁，论黄婆。自然匹配炼冲和。铸红砂，满鼎多。神光显，照天河。胎光一点出洪波。现三清，上大罗。
赵雍	人月圆		人生能几浑如梦，梦里柰愁何。别时犹记，眸盈秋水，泪湿春罗。绿杨台榭，梨花院宇，重想经过。水遥山远，鱼沉雁渺，分外情多。
许有壬	摸鱼子		买陂塘旋载杨柳，清风静扫尘务。柳阴已见疏成密，又听绿荷敲雨。鸥戏渚。柰倏尔翻飞，飞过崔嵬屿。形神自语。岂世事相萦，机心未息，物我不同趣。池亭小，收敛风烟来许。渔歌何愧钟吕。水纹瓦影相娱悦，高咏退之佳句。荷酌醑。有一曲沧浪，不犯人间谱。悠悠振古。问谁似吾侪，攻迂习澹，为水废场圃。
梵琦	渔家傲		听说西方无量乐。娑婆已悔从前错。佛号自呼还自讷。思量着。惟心净土谁云隔。一贯由来双五百。婴儿谩把空拳哧。拟议不来遭一掴。诸禅客。凡情圣解曾销铄。
郑禧	木兰花慢		望斜杨袅翠，帘试卷，小红楼。想鸾佩敲琼，鸾妆沁粉，越样风流。吟怀自怜豪健，洒云笺、醉里度春愁。有唱还应有和，纤纤玉映银钩。犀心一点暗相投。好事莫悠悠。便有约寻芳，蜂媒才到，蝶使重游。梅花故园憔悴，揖东风、让与杏梢头。况是梅花无语，杏花好好相留。
王恽	浣溪沙	张右丞寿	补功深浴凤池。好贤人道似缁衣。佩声清音见委蛇。千岁寿祺阴有积，两宫恩古来稀。东山歌酒乐时熙。
张可久	鹧鸪天	何尊师故居	万木森森秀野堂。黄鹂两两鹤双双。翠岩云巧苍松暗，玉洞月明丹桂香。移笔架，拂琴床。赋诗争看水云乡。重来只有黄冠老，落日空斋挂钵。
尹志平	江城子		法光普照道门昌。出天长。入龙阳。宝殿圆成，朝暮心香。霞友云朋休外觅，心地稳，是天堂。燕南河北好悲伤。正穷荒。受风霜。劫运推移，何日到仙乡。谁解闲居山后意，秀，小蓬庄。
元好问	南柯子		画扇香微远，宫螺意自浓。杏园憔悴五更风。不道六朝琼树卷春空。蝶近花疑笑，犀灵月易通。襄王云雨梦魂中。曾见芙蓉裙衩几多红。
谭处端	汉宫春		甲子天元，遇明朝圣代，神仙出世。仙师密遣，故我水云东历。山遥路远，渡难阻、岂辞迢递。惟念念，人人未悟，虚华恋著家计。轮回最苦省悟，照前贤作用，如何脱离。尘缘屏绝，渐迤可亲玄理。功成气结，得指日、身超仙位。归去后，鸾鹤引赴，蓬莱真会。
梁寅	阮郎归	自洪还家	归来长啸碧山河。结茅牵翠萝。衰颜借问近如何。吴霜侵鬓多。衣短褐，卧行窝。眼前随分过。一溪风月与烟波。闲中宜钓蓑。
元好问	玉楼春		风穿绣幕红波皱。月照宝帘花影透。酒凝脸醉红桃，喜入蛾眉舒翠柳。琼英檀晕花裁就。烟喷兽炉香满袖。金枝元是玉皇孙，遐算愿同王母寿。
王哲	贺圣朝		修行须是身衣布。受寂寥餐素。道心不与众心同，绝忧愁思虑。内中认取金怀聚。并开明玉兔，赤鸾抱住黑龟精，这些儿谁悟。
尹志平	凤栖梧	劝世 葆光集卷下	大教普闻天下转。返朴全真，日用方便。方便真慈清静愿。心通渐觉人情远。上士高明容易劝。既悟玄风，早早忘知见。世事安能长久恋。不。
吴镇	酒泉子	武水幽澜（在县东三十六里武水?	一幽澜，景德廊西苔藓合，茶经第七品其泉。清冽有灵源。亭间梁栋书题满。翠竹萧森映池馆。门前一水接华亭。魏武两其名。展图者思有以助之，亦清事也。梅花道人饶劝缘。
陈栎	满江红	贺金子西生日十一月初十日 兹者	乾鹊鸣檐，殷勤振、玉人生旦。端巧遇、迎长添线，的堪称赞。律转一阳葭已动，复来七日梅初绽。符义经、数迓新祺，绵高算。萱春永，斑衣绚。兰房焕，琴声。盎一门和气，流霞深泛。世济忠贞貂珥七，羊登强仕鹏程万。未起家、清赏敌神仙，闲游玩。
刘敏中	婆罗门引	寿大智先生	草堂潇洒，今年初种碧琅?更宜野菊幽兰。便信先生于此，真个不求官。但西负揽镜，落日凭栏。耕笔钓。算遭遇，未应难。好待青霄得路，稳上长安。良辰乐事，且展放尊前舞袖宽。天影外、秋色南山。
马钰	卜算子		燕至清明近。花到清明盛。奉劝清明游赏人，别有清明景。我得清明永。旷劫清明净。一点清明无价珍，便是清明性。
马钰	卜算子		洒扫阳关路。开阐阳关户。此个阳关无点尘。堪饯阳关侣。既得阳关趣。怎肯阳关住。放出阳关成道人，起自阳关悟。
姬翼	巫山一段云		寂照山月衔，虚心出岫云。不留不碍贲天轮。来往自通神。谁向空中作主。端坐放行收聚。有无光曜遍乾坤。真宰默然存。
元好问	江城子	绣香＊曲	吐尖绒缕湿胭脂。淡红滋。艳金丝。画出春风，人面小桃枝。看做香奁元未尽，挥一首，断肠诗。仙家说有瑞云枝。瑞云枝。似琼儿。向道相思，无路莫相思。枉绣合欢花样子，何日是，合欢时。
王旭	临江仙	春夜	帘外萧萧风色恶，呼儿掩上重门。小窗孤坐赋招魂。碧梧花落尽，篱雀又黄昏。回首人间行乐事，春风过水无痕。旅游谁肯重王孙。长歌人不解，明月照空尊。
元好问	浪淘沙		杨柳日三眠。桃李争妍。千金谁许占芳年。买得闲愁无处著，却恨春偏。流水武陵源。梦引愁牵。东风归兴雁翩翩。试问西窗前夜月，几度先。
王恽	鹊桥仙		沉酣往古。栖迟衡宇。有弓招此举。长林丰草野麋心，是中散、生平自许。日边草赋。矛头炊黍。谁道闲云有雨。周宣补要深功，除唤起。
姬翼	鹧鸪天		暮落朝开木槿荣。圆荷出水露珠倾。火云千丈烧空际，汗雨淋漓倦郁蒸。虚白室，诵黄庭。洒然风度有余清。坐看造化闲般弄，热恼浮生不暂。
王哲	玉堂春	重阳真人分梨十化集卷下	玉性金真，人人皆可化。玉液金丹，频频迎迓。玉兔金乌，光光相次亚。照玉阑干，种玉芽。玉蕊金茎，长长生不谢。玉女金童，常常看舍。玉锁金匙，六门开阐下。赏玉堂春，对玉花。
姬翼	瑶台第一层		一点元真被妄想，招来幻化身。蟪蛄朝菌，须臾情识，结习迷云。火坑千丈机，诈万端、白浪黄尘。谩横陈，向污泥坑陷，苦海沉沦。纷纷。存亡得失，是非荣辱苦因循。有时开悟，痴团粉碎，眼孔如轮。性珠穿透方，信葆光、函盖乾坤。自通神。有壶天不夜，洞府长春。
李德基	木兰花慢	和陈思济 洞霄诗集卷九	访仙家洞府，仰天柱，彻高寒。对百尺飞湍，四围乔木，九锁青山。危亭晚来极目，胜王维、三昧画中看。何处朝元会宴，时闻命驾回鸾。桃花临水已凋残。别后见应难。叹昨日秦宫，今朝汉苑，一梦槐安。征鞍欲留无计，恐仙棋、一局换人间。羡杀知还倦鸟，白云相对空闲。
邵亨贞	菩萨蛮		金风簌簌敲梧井。画屏耿耿摇灯影。屋角日华明。树头乌鹊惊。年光流水去。青镜催迟暮。便欲泛仙槎。迢迢河汉赊。
王恽	浣溪沙	客亭观涨	老雨长河壮怒涛。客亭夜久听喧号。平明两渺江皋。沙尾没来渔箔短，危墙看处客帆高。斜阳汀草乱青袍。
丘处机	水龙吟	警世	算来浮世忙忙，竞争嗜欲闲烦恼。六朝五霸，三分七国，东征西讨。武略今何在，空凄怆，野花芳草。叹深谋远虑，雄心壮气，无光彩，尽灰槁。历遍长安古道。问郊墟、百年遗老。唐朝汉市，秦宫周苑，明明见告。故址留连，故人消散，莫通音耗。念朝生暮死，天长地久，是谁能保。
王处一	行香子		一点圆光，妙洞真香。恣逍遥、三界行香。冲和道体，浩瀚天香。得大良因，长生果，性灵香。清净仙香。无价名香。遇清朝、远近钦香。太平逸乐，花卉偏香。愿大功成，朝元去，满空香。
姬翼	柳梢青		明彻口头三昧，拂迹便、忘言守拙。古道潜通，先贤冥会，太平时节。长安陌上纵横，更不在、拈花摘叶。处处圆通，头头皆是，放开心月。
王哲	浣溪沙		大道无名似有名。达磨面壁九年清。释迦坐雪六年精。夺得真空真妙用，一通门里出圆明。大罗天上聚圆成。
马钰	巫山一段云		玉线穿三穴，金针透九关。自然得见内容颜。云神凭朱栏。正看琼花烂熳。蓦地青衣叫唤。紫微诏下赴蓬莱。仙籍已安排。
吴镇	渔父		月移山影照渔船。船载山行月在前。山突兀，月婵娟。一曲渔歌山月。
侯善渊	声声慢		刚强柔弱，善恶分明，天地报应不同。滥浊荣家，贞烈志德长贫。清净无为妙道，被愚徒、返谤邪门。怎理会，见修真上士，有若雠人。高道猜为贼盗，把凶顽小辈，却做贤人。马饰衣襟，具礼晓甚卑尊。大家学些打懂，也胡来、讲甚人偷。抹截了，换云袍簪髻，搭个头巾。
元好问	鹧鸪天		华表归来老令威。头皮留在姓名非。旧时逆旅黄梁饭，今日田家白板扉。沽酒市，钓鱼矶。爱闲真与世相违。墓头不要征西字，元是中原一布。
李道纯	水调歌头	赠宝蟾子	学佛学仙要，玄妙在中诚。真铅真汞无非，只是性和情。但得情来归性，便见铅来投汞，二物自交并。日用了无间，大药自然成。识抽添，明进退，要持盈。坤炉乾坤，阴符阳火慢调停。一穷玄关透了，八片顶门裂破，迸出宝蟾明。功行两圆备，谈笑谒三清。
倪瓒	踏莎行		春渚芹蒲，秋郊梨枣。西风沃野收红稻。檐前炙背媚晴阳，天涯转瞬萋芳草。鲁望渔村，陶朱烟岛。高风峻节如今扫。黄鸡啄黍浊醪香，开门。
王恽	行香子	乙酉岁九月二十五日，过林氏西圃，	曰，若作数语，以记其事，使通欲易解甚佳。既归不百步，得乐府行香子一阕，醉立斜阳浩歌而去秋霁遥岑。何处登临。水西头、来散闲心。远园细履，栽种成阴。秋香，浮酒，入孤斟。老境。乡社浮沉。醉颜、白发盈簪。夕阳归路，听我长吟。待野梅芳，多载酒，再相寻。
侯善渊	声声慢		元初一性，甚处安排。虚无恍惚中来。受成形，父精母血凝胚。迤逦胎完降诞，未成能、长大情乖。自作坏，向途中役役，慢惹尘埃。虚使一生颠倒，昧天然至宝，万古沉埋。若悟生前，通玄鼎裂心开。混日凝阳纯秀，聚五方，霞彩曛回。玉辰显，便忘形遗照，直御瑶台。
赵孟＊	水调歌头	与魏鹤台饮夫容洲，牟成甫用东坡	行止岂人力，万事总由天。燕南越北鞍马，奔走度流年。今日芙蓉洲上，洗尽平生尘土，银汉溢清寒。却忆旧游处，回首万山间。客无哗，君莫舞，我欲眠。一杯到手先醉，明月为谁圆。莫惜频开笑口，只恐便成陈迹，乐事几人全。但愿身无恙，常对月婵娟。
尹志平	巫山一段云	龙门川溪水，同翟老赏月	溪水迎霜冷，山花带露鲜。良朋共赏玉蟾圆。高会兴无边。长记西湖万里。素魄澄澄一体。今宵相隔正三年。浑似梦游仙。
刘秉忠	太常引		衲衣藤杖是吾缘。好归去，旧林泉。富贵任争先。总不较、诸公著鞭。雁飞汾水，鹤归华表，人事又千年。沧海变桑田。谁知有、壶中洞天。
程文海	喜迁莺	寿大人四月七日	天南天北。记岁岁今朝，白云凝目。遥想群仙，擘麟行脯，鹤驭丹霞三谷。此日痴儿，多幸引领，诸孙盈屋。齐彩服，对绿阴青子，缓斟??和睦保吾门，一家诗礼，个是长生?官不在高，名何必大，无用满堂金玉。但愿太平，无事日用，莫非天禄。从今去，看寿如磐石，鬓须长绿。
王恽	鹊桥仙		金莲蜜炬。紫山仙侣。梦寐青门瓜圃。春风着处是行窝，要一笑、人间今古。锦佳句。新声金缕。洒遍蔷薇清露。东华待漏满靴霜，恐输与。
王哲	苏幕遮	点化道友	个人人，常守铺。瓮里合头，铁索缠缚住。怎识从来光耀处。元是神仙，何不开心悟。觅清凉，搜稳步。若要飘蓬，除是风狂做。也肯依凭云水去。占得清闲，走入逍遥路。
谢应芳	满江红	送马公振	旧约寻梅，蹉跎过、小春时节。忽陇头人至，一枝先折。喜见春风颜色好，缟衣不受缁尘。把十年、湖海旧相知，从头说。三江上，沧洲雪。千墩下，珠林月。似许询支遁，总皆清绝。重看青山携素手，此情方解相思结。待湖、冰泮柳风清，孤舟发。
马钰	满庭芳	冰雪亭题晏子礼	瑞霭浮浮，祥氛冉冉，卷帘缟夜幽光。清奇峻洁，有类布浓霜。恰似山侗内景，琼花绽、玉蕊芬芳。瑶瑛结，连城宝气，璀璨射?璋。何须沉与麝，自然馥郁，不比寻常。见银蟾吐耀，斡运圆方。姑射真人放浪，弄风行、玉?玎铛。胎仙现，白云深处，恣意饮琼浆。
王哲	踏莎行	赠友人	一点灵明，两条坦路。怎生下手如何做。好教稽首上天堂，莫令失脚游阴府。日转金鸟，月生玉兔。森罗万象同躔度。劝君休要泥长生，时时。
程文海	清平乐	寿王楚山	楚山清晓。借问春多少。松菊深深香缥缈。萱朵兰芽交照。丹霞洞口红泉。从来惯醉飞仙。不是称觞独后，后天长似先天。
苗善时	步蟾宫		阳复乾纯阳午。象帝先、是吾玄祖。一气氤氲降甘雨。始恍然、火浮黎土。无极极中诚密锢。玉龙蟠、幽囚金虎。主人轻鼓没弦琴，全不属。
王寂	渔家傲	夫人生朝	前日河梁修禊罢。闲庭未拆秋千架。萱草堂深飞寿?香满把。彩衣兰玉森如画。海上麻姑亲命驾。玄霜乞得宜春夏。快约伯鸾冠早挂。筠窗下。团栾共说无生话。
姬翼	鹧鸪天		自救狂心忘世情。从交相责冷如冰。人间会尽头休点，物外行来眼自明。山寂寂，水泠泠。满天明月淡疏星。松风却似知音者，夜夜招呼万籁。
程文海	沁园春	寿节秋谷平章十一月朔	河汉无云，淡月疏星，玉宇初澄。渐金仙掌上，露华高洁，西风阵里，霜气。浪蕊浮花，狂茨蔓，此日纷纷一扫平。谁欤似，有天公锡号，秋谷山人。须知与物为春。向敛中间寓至仁。是麟盛旦，黄钟应候，一阳方动，万汇俱萌。亿兆苍生，钧陶系命，寿国端台寿此身。梅花远，倩新词描写，来侑芳尊。
姬翼	婆罗门引		此身有限，利名无尽苦贪求。人间事事何楼。大抵百年光景，赢得一荒丘。似花梢晨露，水面浮沤。省时便休。须勘破、此形囚。千古迷绳割断，跳出洪流。逍遥坦荡，炼一粒神丹物外游。功行满、平步瀛洲。
章凯	沁园春	武夷行迹 武夷山志卷二十二	过了秋风，梅口渐开，山人好归。问近来何事，半成迂阔，半添疏懒，半带憨痴。学剑不成，学书无味，却要寻仙人武夷。这些事，莫粗忒煞，恐是难为。分明说与人知。老谷子胸中奇尽奇。有真炉真鼎，龙盘虎踞，真离真坎，兔走鸟飞。待办数椽，山中静坐，却向无中生个儿。休轻笑，看他年华表，鹤有来时。
高道宽	苏幕遮		药无穷，频收采。丹鼎纯烹，一味通三昧。万法都无真个会。清静家风，最上为精粹。付知音，偏可意。开口参同，方外生智慧。乾里圆明添活计。了见之时，衲被蒙头睡。
赵摅	南歌子		涧草萋萋绿，林莺恰恰啼。汀沙过雨便无泥。唤得芒鞋随意、到前溪。浦溆浑堪画，云烟总是题。江湖老伴一蓑衣。真个斜风细雨、不须归。
马钰	满庭芳	和霭戒师师父	戒师和尚，可称吾徒。明禅悟道通儒。子细研穷正觉，并段差殊。温良恭俭让礼，生老病死苦嗟吁。当修进，炼木金水火，土证无馀。三教门人省悟，忘人我，宜乎共处茅庐。物外玄谈，句句营养毗卢。常怀博施济众，气神和、丹结明珠。归兜率，向大罗，蓬岛同居。
刘迎	锦堂春	?	墙角含霜树静，楼头作雪云垂。钩帘鹊噪空庭晚，坐看月来时。异域书迷雁足，幽闺镜掩虫丝。一宵两地肠千转，惟有梦魂知。
姬翼	武陵春		造物化成虚境界，人我是非丛。蛮触交侵各用功。都在梦魂中。劝饮一杯方外酒，两颊镇长红。醉眼朦胧望碧空。着莫辨西东。
王哲	如梦令		九五天池尽泮。涉景渐令堪玩。识看岭头梅，冲暖已成烂熳。香案。香案。独占真阳一半。
张野	沁园春	止酒效稼轩体	半世游从，到处逢迎，惟尔麴生。喜一尊乘兴，时居乐土，三杯有力，能破愁城。岂料前欢，俱成后患，深悔从来见不明。筠轩下，抱厌厌病枕，恨与谁评。请生亟退休停。更说甚、浊贤与圣清。论伐人心性，蛾眉非惨，烁人骨髓，鸩毒犹轻。裂爵焚觞，弃壶毁盒，交绝何须出恶声。生再拜，道苦无大故，遽忍忘情。
李治	江梅引		陌头杨柳恨春迟。被寒欺。淡依依。瘦损王孙，青琐小腰围。墙外琼枝空照影，翠娥敛，游丝百丈飞。燕归雁归书问寂。月细风尖供怨笛。玉骨成灰圣得回，梦里音容，良是觉来非。多少江州司马泪。断肠曲，河声。
王哲	捣练子		猿骑马，呈颠傻。难擒难捉怎生舍。哩，哩。慧刀开，齐下杀。教君认得根源也。哩，哩。
潜真子	苏幕遮	蓬莱路，仗三千行满，独步云归 以上	海波间，蓬莱岛。行满功成，去者绝希少。无路无舟空浩渺。市先生，要到应难到。养冲和，宜在早。意气男儿，守取幽去道。沧海变移身未老。玉帝知闻，必有金书诏。人名。吕洞宾原词，全唐诗收入。
张可久	太常引	永嘉林熙翁城南旧院	霖铃秋雨打空阶。人坐益清齐。门掩小蓬莱。怕有客、寻真到来。楼头碧远，山眉青小，口树挂苍苔。且莫写离怀。看隔水、芙蓉正开。
张宪	行路难		行路难，前有黄河之水，后有太行之山。车声宛转羊肠坂，马足蹭蹬人头关。白日叫虎豹，腥风啼狗犴，拔剑四顾使我摧心肝。东归既无家，西去何时还？行路难，重咨嗟。乞食淮阴市，报仇博浪沙。一剑不养身，千金徒破家，古来末际皆纷拏。行路难，多歧路。马援不受井蛙囚，范增已被重瞳误。良禽择木乃下栖，不用漂流叹迟莫。
谭处端	采桑子	赠获嘉王法师（原无调名兹据律补）	谭风偏喜王三父，夙世良缘。休更推延。妻恶儿嫌出世。修行外用无为作，囚马擒猿。不返家园。定做逍遥物外仙。
马钰	桃源忆故人		昆仑山迎蓬莱廓。连接蓬莱云脚。异景蓬莱辉霍。霞变蓬莱鹤。金风吹转蓬莱阁。自有蓬莱丹药。仙子蓬莱真乐。不负蓬莱约。
马钰	玉楼春	赠姜道全	先生饮罢琼浆酒。卧月眠云闲弄斗。依时斡运不交差，这个功夫凭匠手。满堂金玉无中有。国富民安神气秀。玉楼春色十分奇，不是莺花并缘。
舒＊	风入松		故人情况近如何。应被酒消磨。醉来笑倚娉婷卧，伤心处、暗香罗。肱曲红生玉笋，鬓偏翠卷新荷。薰风枕簟届时和。着我醉歌。襄阳旧事今安在，风流客、屈指无多。休说玉堂金马，争如雨笠烟蓑。
许衡	鹧鸪天	夜寒一作怎得心胸浩气冲	土榻侵寻夜半风。眼羞无睡强朦胧。新诗暗琢拳挛里，往事都思展转中。肤起粟，脊弯弓。须知玉汝是天衷。间也去从人乞，怎立当年济世功。一作怎得心胸浩气冲。
张翥	意难忘	妓杨韵卿以善歌求赋	高韵天成。问当时爱爱，得似卿卿。江梅风致别，楚蕙雪香清。花旎旎，月盈盈。写不尽才情。把旧游，名讴试数，谁解新声。诗家只有杨琼。向吴姬丛里，转更分明。金闺春思怯，翠被暮寒生。人欲去，酒还醒。黯此际销凝。待翦将，江云数尺，与染丹青。
王恽	水龙吟	赋筝	故家张乐娱宝，乐中无似秦筝大。华筵听处，一挥银甲，笙竽幽籁。四座雄声，满空秋雨，来从天外。甚然思变，白翎清调，惊飞下，金莲塞。长忆桓伊手语，抚哀弦、醉歌悲慨。使君元有，不凡风调，平生豪迈。绿酒堂，为予翻作，八鸾海。道更张正赖，新声陶写，继中书拜。
梵琦	渔家傲	以上西齐净土诗卷三	听说西方无量乐。弥陀圣主垂恩泽。洗我禅心清且白。难寻迹。月光倒射寒潭碧。旧债新冤都解释。通身变作黄金色。一念须臾圆万德。真奇特。十方拂授如来职。
马钰	满庭芳	师叔和公升霞之后，有临潼县开采帛	脱）治疗不痊。忽一夕梦见师叔说，以药饵治疗之法，问其姓名，乃终南和先生也。觉来依此服饵，其病自愈。至甲午岁重九日，张公亲诣师叔坟前烧香礼谢，及立碣安於墓塔之上，因以词赠之和公师叔，升霞之后。奇哉妙矣希有。医可临潼必死，张公道友。神仙不求人报，望贤家、省悟回首。谁知道，却远来地肺，烧香胡走。作个小词奉劝，譬无常决烈，疾些拂袖。物外降心修炼，虎龙交媾。一朝行功圆满，九还丹、自然成就。神光灿，跨鸾归，谢师拯救。
王哲	行香子		二鼓才交，金德行香。虎儿上、坐个婴郎。腰悬白刃，手执青钢。把百魔驱，千魔剿，万魔亡。广现森罗，遍吐银芒。斗辰端、拱正魁罡。西南的位，指出芬芳。得善因开，良因阐，吉因昌。
王丹桂	满庭芳	因腊月二十二日乃重阳师祖悯化妙行	人升霞，众道友修斋毕，以词赠之雪霁郊原，冰凝池沼，时当深入穷冬。重阳此日，降迹阐真风。还是丹阳师父，乱尘世、飞上天宫。玄元理，一升一降，显现至神功。无穷。真匠手，京南陕右，河北山东。但儿童耆老，谁不钦崇。应物随机顺化，垂方便、三教通同。诸公等，从今已往，何日再相逢。
张之翰	沁园春	用送鹤乐府韵，寄可与亦督和之	自别君来，日如三秋，夜如一年。想小金山下，笙歌促席，横江楼上，乐府连篇。世故相驱，欢情未已，遽尔归来祗自怜。空回首，望南州城郭，烟水茫然。思君便欲移迁。更共泛西湖湖上船。但杯中有酒，何分贤圣，心头无事，便是神仙。鹤去多时，甚无一语，回到高沙烟雨边。吾知矣，正挑灯和韵，笔势翩翩。
尹志平	西江月	龙阳观冬至作	月魄光通四海，龙阳气满三田。一声雷动震山川。迸出飞光闪电。法雨常加有道，慈云广布无边。此时方显太平年。遂我一生本愿。
王哲	黄河清	按一百八数	九鞠黄河分九转，洪波大浪清净。九江共同合就，俱来归正。九鼎中间显现，九宫阐、端流一定。玉翻金泼盈盈处，倒侵九耀开影。九霄翠碧相齐，九皋有、鹤鸣迎接精莹。九光洞明，返照灵晕堪并。九曲神珠跳跃，九仙至、如然游泳。湛殚澄彻成功行，九天通圣。
宋＊	春从天上来	寿张惟健五月十六日	帝敕朱明。拥丹穴仙雏，表瑞升平。天上公子，齐岱精英。玉树照映神京。渺翩翩纨绔，有谁似、闲气玄成。妙才情。擅钟王笔意，韦杜诗声。薰风黑头初度，笑时世纷纭，舞雪歌莺。燕子帘栊，葵榴庭院，天壤至乐难名。邈轩裳奕世，青云步、紫绶华缨。八千龄。看缁衣父子，赤舄公。
周权	沁园春		阆风老仙，颉佩飞霞，翳凤骑麟。况眼窄乾坤，气凌河渭，胸吞渠禄，笔洒烟雪。某水某丘，我觞我咏，物外何曾着一尘。萧闲处，狎沙鸥半席，更许谁分。图开家庆团栾。要说甚、垂弧岳降神。看延桂堂前，斑衣采采，茁兰阶下，玉树森森。绀发长新，丹芝未老，笑傲壶天不尽春。东山好，恐未容高卧，又起经纶。
王吉昌	一剪梅		一气升腾宝鼎煎。相交水火，玉路飞铅。不能神定两团圆。隔若云泥，难契重玄。切要澄心剿万缘。自然性命，混合归禅。阳魂变化恣升迁。百日千朝，云步壶天。
马钰	满庭芳	寄＊县晏公及道众	山侗马钰，闲吟闲咏。不是夸强逞俊。谓见人居火院，受苦不忍。时时诗词劝化。启丹诚、阐开玄径。常哭告，望人人回首，个个听信。割断情缰欲索，归物外，无萦无系。无病自在，清闲快乐，修完性命。一朝功成行满，有金童、持诏邀请。如此事，奈人人不肯，折了伊甚。
刘志渊	解佩令	吧灯蛾	灯蛾种性。迷沉苦境。只贪寻、烛中花影。抵死身投，被烂炙、犹然不省。全错认、流萤艳冷。向明有意，因怀暗景。奈无功、忍死俄顷。识破炎光，不自炙、亡形亡命。落清凉、境中独兴。
洪希文	青门引	棋	白日沉西永。棋局闲寻清兴。两贤既不为山河，强令南北，黑白交分阵。雌雄未决谁能省。势若曹刘竞。英雄到底谁是，劝君动也何如静。
元好问	鹧鸪天	宿赵州	宿酒消来睡思清。梦中身世可怜生。绿衿红烛樱桃宴，画角黄云细柳营。秋历，月胧明。步檐倚杖候晨星。无穷宇宙无穷事，一笑山城打六更。绿袖垂肩士女图。艳歌还似转莺雏。一春杨柳吹绵后，五月榴花照眼初。明画烛，倒金壶。使君晓夙宴西湖。老来忘却行云梦，犹要春风醉后。
王恽	蝶恋花	和曲山韵因为赠之	经世此心谁尽了。欲画麒麟，功业何由到。白发满头青镜晓。花开花落人空老。适意杯盘从草草。甘坐清贫，方驾郊和岛。最爱新诗情致好。
姜＊	浣溪沙	晋祠石刻二阕	方丈堆空瞰碧潭。潭光山影静相涵。开轩千里供晴岚。流水桃花疑物外，小桥烟柳似江南。挽将风月入醺酣。
王哲	临江仙		白简书金诀，他名姓亡魂。惊神骇各思存。蒙追荐，你受生门。户别开玄妙，做人同和天尊。光一点永无昏。辉月照，水出昆仑。
谭处端	瑞鹧鸪		修行休觅虎龙儿。只要灵明识本机。昏则弥陀成外盗，悟来烦恼是菩提。常搜己过心明显，唯见他非性转边。打破般般休歇去，虚堂深处伴牟。
王哲	卜算子	妙觉寺僧索	妙觉证慈悲，便入菩提路。日日常开方便门，慧照生灵炷。坐雪释迦尊，面壁达摩悟。观此因缘行果成，兜率天堂住。
邵亨贞	祝英台近	和云西老人秋怀韵	暮天云，深夜雨。幽兴到何许。风拍疏帘，灯影逗窗户。自从暝宿河桥，露听江笛，久不记、旧游湘楚。正无绪。可柰满目清商，萧萧五陵树。斜掩屏山，肠断庾郎赋。几回思绕苹花，梦寻兰棹，怕惊起、故溪鸥鹭。
倪瓒	清平乐	在荆溪作	汀烟溪树。总是伤心处。望断溪流东北注。梦逐孤云归去。山花野鸟初春。渔郎樵叟南津。谁识摧颓老子，醉人推骂从嗔。
王恽	水调歌头	为仲方东园赋	野饮不称意，归促紫游缰。谁知草堂深处，清赏兴尤长。梦里佳人锦瑟，眼底瓦盆浊酒，衣袖醉淋浪。歌罢竹轩晚，风细月波凉。为东园，梅与竹，足清香。不须更栽桃李，花底驻春光。人道漆园家世，王谢风流未远，培取桂枝芳。读书贫亦好，此语试平章。
张可久	凤栖梧	天台石桥	冉冉轻云随杖屦。重叠岚光，花暗蒙蒙雨。大耳胡僧同笑语。苍苔石上松阴古。亭角玉龙泉两股。隔水招提，依约闻钟鼓。浴罢行吟披白羽。
白朴	沁园春	夜枕无梦感子陵太白事，明日赋此。	千载寻盟，李白扁舟，严陵钓车。故人偃蹇，足加帝腹，将军权幸，手脱公靴。星斗名高，江湖迹在，烂熳云山几处遮。山光里，有红鳞旋斫，白酒须赊。龙蛇。起陆曾嗟。且放我狂歌醉饮些。甚人生贫贱，刚求富贵，天教富贵，却骋骄奢。乘兴而来，造门即返，何必亲逢安道也。儿童笑道，先生醉矣，风帽欹斜。
姚燧	六州歌头	赋木莲花 以上牧庵集卷三十六	灵均不信，木末搴芙蓉。徒自洁，好奇服，芰荷缝。看心胸。霁月光风。似爱莲叟，云难狎，应亦未观，林下淡丰容。坐荫高花十丈，身疑在，玉井三峰。甚东皇遣与，桃李斗春浓。男色昌宗。失昌丰。访平原记，奇草木，惟赤柏，与金松。岷岭导江，浩浩发临邛。进吴侬。万里江南北，行欲遍，未曾逢。堪怅恨，风与雨，苦相攻。怕学琼花不坠，潜飞去，地上无踪。柰明朝酒醒，空对夕阳春。流水溶溶。
卢挚	六州歌头	题万里江山图 天下同文以上赵万里	诗成雪岭，画里见岷峨。浮锦水，历滟，灭坡陀。汇江沱。唤醒高唐残梦，动奇思，闻巴唱，观楚舞，邀宋玉，方巫娥。拟赋招魂九辩，空目断云树烟萝。渺湘灵不见，木落洞庭波。抚卷长哦。重摩娑。问南楼月，痴老子，兴不浅，意如何。千载后，多少恨，付渔蓑。醉时歌。日暮天门远，愁欲滴，两青蛾。曾一舸。奇绝处，半经过。万古金焦伟观，鲸鳌背，尽意婆娑。更乘槎欲就，织女看飞梭。直到银河。柳暗三昵一首，乃无名氏词，词谱卷二十六误以为庐作。
王结	望江南	戏题梅图 永乐大黄卷二千八百十三梅	江上路，春意到横枝。洛浦神仙临水立，巫山处子入宫时。皎皎淡丰姿。东阁兴，几度误佳期。万里卢龙今见画，玉容还似减些儿。无语慰相。
白朴	江梅引	题阙	一溪流水隔天台。小桃栽。为谁开。应念刘郎，早晚得重来。翠袖天寒憔悴损，倚修竹，残红，堕绿苔。怨极恨极愁更衰，甚连环，无计解。百劳分背燕飞去，云树苍崖。千里，何处托幽怀。温峤风流还自许，后期杳，尘生，玉镜台。
许有孚	摸鱼子		买陂塘旋栽杨柳，诗人何逊曹务。水云乡里看云锦，不羡落花红雨。如顾渚。脍鲜鲫银丝，画舫萦回屿。花娇欲语。任潋滟荷觞，淋漓宫锦，痛饮是佳趣。虚闲地，更有图书如许。坑灰追笑嬴吕。北窗一榻清风细，读罢羲文章句。姑置醑。对避暑楼台，名画宣和谱。亭前桧古。看黛色参天，霜皮溜雨，闲煞汉阴圃。
宋＊	摸鱼子	至元六年二月望日，登安陆白云楼，	宋玉故宅与池，其井名琉璃，井有兰台故基屹危阑、郢都西北，滔滔汉水南去。兰台陈迹何从访，废宅芳池凝伫。愁绝处。空只有、琉璃眢井蛙声聚。千年遗绪。邈白雪宫商，雄风襟量，恍惚可神遇。英灵在，应念诸孙莽卤，斯文徼福如许。蕙肴兰藉椒浆奠，屈景幽魂同赴。惊节序。却邂逅春深，不识悲秋苦。抚今怀古。漫醉墨淋漓，狂歌凄晚，和者应无数。
魏初	木兰花慢	次韵奉答刘兄	记汉皋亭上，从别后、几秋风。爱诗酒追随，衣冠雅重，车骑雍容。回头白云汾水，又传将、淮海避青。官府年来有禁，音书未易相通。肝肠如铁气如虹。佳句入清雄问渭北江东，暮云春树，此意谁同。虚名百年惭愧，赖吾乡、风味近河东。几日凤凰山下，鸡豚社酒迎逢。
刘敏中	点绛唇	人至承以二绝句见贶，清简幽深，情	感慰可胜言哉。辄有小词，录奉一笑，且以寄企响之意云，刘敏中上短梦惊回，北窗一阵芭蕉雨。雨声还住。斜日鸣高树。起望行云，送雨前山去。山如雾。断虹犹怒。直入山深处。
王丹桂	忆王孙		几人学得我风流。疏尽尘缘散尽愁。闲品羌笛驾白牛。好因由。四大。
袁易	忆旧游	元夕雨	记笙歌茂苑，绣锦吴，京样风流。夜弛金吾令，正笼纱竟陌，雾暖春柔。翠蓬阆府移下，花影一天浮。任画管催更，玉绳挂晓，犹醉西楼。回头。事如梦，奈杜牧多情，难忘扬州。小雨重门闭，但帘花敲句，灯影笼愁。黛云暗锁妆镜，不是玉娥羞。怕倦客今宵，凭栏见月怀旧游。
王哲	如梦令		九八般般洽协。普遍尽归调燮。处处见光辉，灿灿尤增炜烨。相接。相接。长出瑶枝玉叶。
袁士元	八声甘州	饯帅阃张仲渊外郎    先福建帅府	又西风、吹动塞云飞，碧天倚清秋。拥长亭祖席，斜阳旗影，枫叶江头。赞画雄藩三载，莲幕更风流。愧我黄尘客，拂袂从游。记取环峰亭下，问元戎战舰，巧运机筹。共轻裘缓带，坐看瘴烟收。念平生、棱棱英气，称沙堤、近侍骤骅骝。须知道、月明千里，人在瀛洲。
刘敏中	最高楼	古齐受益所居，当绣江之源，江北流	余之别墅也。顷岁，余与古齐同在京师，而同有归欤之思，逮兹而同如其志同乐也，作词以道之，同一笑云山家好，河水净涟漪。茅舍绿荫围。儿童不解针垂钓，老翁只会瓮浇畦。我思之，君倦矣，去来兮。也问甚野芳亭上月。也问甚太初岩下雪。乘款段，载鸱夷。兴来便作寻花去，醉时不记插花归。问沙鸥，从此后，
郑子聃	南歌子	原作十爱词，无调名，兹据词律补 齐	我爱沂阳好，民淳讼自稀。谁言珥笔混莱夷。行见离离秋草，鞠园扉。
马钰	捣练子	赠李舍人	张都料，最奔波。盖因手作忒偻罗，惹偻罗，没奈何。听予劝，离巢窝。闲闲闲里炼冲和。得真修，止大罗。
张野	蓦山溪	和卢彦威应奉食柑韵	洞庭珍味，唤起愁千里。万颗晓霜余，记当时、小园秋霁。玉织分露，半醉对黄花，惊昨梦，渺前欢，岁月如弹指。天涯牢落，无计论心事。冉冉驿尘红，尚依然，袭人芳气。帕罗轻护，不忍破金苞，香簌簌，露霏霏，总是相思泪。
陈益之	贺新郎	残词见呜鹤余音卷四	满酌开怀酒。算人生、不如意事，十常八九。造化小儿真厮戏，到了翻前覆后。谩只向、尘中奔走。多满时贤口。
赵孟＊	渔父词		侬住东吴震泽州。烟波日日钓鱼舟。山似翠，酒如油。醉眼看山百自。
王哲	蓦山溪	赠文登县骆守清	守清守净。各各开明性。两两做修持，你个个、心头修省。虚虚实实，里面取炎凉，寻自在，觅逍遥，渐渐归禅定。教言教令。一一须当听。急急上高坡，便稳稳、寻他捷径。玄玄妙妙，子细认天衢，行得正，立来端，步步莲花并。
李俊明	满江红		名利场中，愁过了、几多昏晓。试看取、江鸥远水，野麋丰草。世草浮云翻覆尽，此生造物安排了。但芒鞋竹杖任蹉跎，狂吟笑。尊有酒，同谁倒。花满径，无人扫。念红尘来往，倦如飞鸟。懒後天教闲处著，坐闲人比年时少。向太行山下觅菟裘，吾将老。
吴镇	渔父		红叶村西夕照馀。黄芦滩畔月痕初。轻拨棹，且归欤。挂起渔竿不钓。
王吉昌	水龙吟		慧驱茅塞开心地。气养氤氲纯粹。三奇聚鼎，炎炎火里，丹花吐瑞。海底上清吹。异香喷、芳姿肥腻。被木童拈弄，飞行无碍，宝光衬，采霞炽。奥室清凉常媚。廓胸襟、冰霜光被。烟消火灭，云收雾敛，顿成不二。头角逍遥，事混河沙，光尘不异。这元初妙有，清虚法体，证菩提位。
元好问	婆罗门引	过孟津河山亭故基	短衣匹马，白头重过洛阳城。百年一梦初惊。寂寞高秋云物，残照半林明。澹横舟古渡，落雁寒汀。河山故亭。人与镜、两峥嵘。争信黄垆此日，深谷高陵。一时朋辈，谩留住、穷途阮步兵。尊俎地、谁慰飘零。
王吉昌	行香子		震乙情柔，酷爱庚金。角商和、律应清音。木人鼓掌，石女调琴。显巧施仁，勤行义，道情深。二物相融，交互浮沉。火煎烹、体变而金。开蒙既济，阳炼胜阴。得复根元，分魂魄，识真心。
张之翰	金缕曲	中秋不寐，枕上作以自遣	未过松江去。被高沙、同盟鸥鹭、暂时留住。曾共中秋心期定，再上江船容与。待满载、淮歌楚舞。岂料桂花香雾底，正河鱼、作祟深相苦。尊有酒，不举。梦中似听嫦娥语。道人生、百年才半，未为衰暮。江北江南行欲遍，几见月明三五。尝烂赏、通宵达曙。可是今年情思懒，便临风、误却清新句。聊援笔，为渠赋。
长筌子	瑞鹤仙		玉峰时暂歇，觉风入琼林，倍增真悦。烦蒸顿消灭。扫尘埃四海，廓然施设。八方静洁。布一味、清凉妙绝。这些儿冷淡生涯，等闲未曾轻泄。奇别。萧萧昼夜，飒飒乾坤，几人能瞥。随机应辙。寻知友，伴明月。绕群芳结秀，响报声闻，动用阴阳正诀。待浮生，吹散迷云，凭时细说。
王吉昌	采桑子		性珠莹彻禅天月，三界流光。四海呈祥。气会神交降玉霜。灵芽匀渍金花绽，透体清香。麝喷明堂。历劫宗风道化昌。
魏初	木兰花慢	送张梦符治书赴召	正江南二月，春色里、送君行。对芳草晴烟，海棠细雨，不尽离情。思量汉皋城上，共当时、飞尽人青冥。醉后嘉陵山色，马头杨柳秦亭。十年一别鬓星星。慷慨只平生。爱激浊扬清，排纷解难，肝胆峥嵘。此心一忠自信，更太平、丞相旧知名。寄谢草堂猿鹤，移山未要山灵。
姬翼	太常引		幻尘扰扰梦魂飞。着脚履危机。省后自惊疑。猛跳出、樊笼制围。草鞋藜杖，素冠蓬鬓，弱笠与蓑衣。云水任东西。更管甚、人间是非。
王丹桂	月中仙	望海	暑气方阑，渐云收四野，山海明霁。凭高放目，视万里汪洋，东连无极。廓然风浪静，屡显现、嘉祥至瑞。大哉玄元体，澄清浩渺，浮动乾坤势。神功圣力难量，信归墟运转，无有休息。恢张万化，任云物飞翔，鱼龙游戏。混融千古秀，隐三岛、十洲异域。直待功成后，骑鲸笑傲超於彼。
姬翼	鹧鸪天		贩骨来来几万生。煎熬窟里谩峥嵘。百年不觉消疣赘，千载无能息劓黥。翻欲浪，起心兵。迷绳自缚聚愁城。几将浊水浇胸臆，倒语颠言贺太。
刘敏中	水调歌头		窥天以管，认得几多星。嗟扰扰。矜完美，校奇零。蚁缘庭。物化无穷已，石生火，火生壤，壤生湿，湿生木，木生萍。梦里高车驷马，蘧然觉、瓮牖紫扃。记达人有语，痛饮读骚经。非醉非醒，妙难形。曾经滟，夷险地，人上，比心宁。更谁问，桃李冶，蕙兰馨。水东亭。一曲沧浪咏，都分付，野鸥听。还渐喜，乡社饮，近高龄。但愧霜台旧友，平生念、铁石通灵。办林间一笑，酒滟风?饭白刍青。
吴存	水调歌头	北上道别周明翁，遇雪	昨梦骑白凤，身到玉皇家。晴开阊阖荡荡，白昼舞天葩。堂上圭陈璧委，堂下鹭班鹄侍，整整复斜斜。一笑未曾有，两眼眩光华。朝来见，庭中树，玉槎。马头怜我飞絮，行色渺天涯。想见燕山高处，此际飘花如席，万帐拥车。谁信百花上，江左有梅花。
王哲	茶瓶儿		孝顺先知金母。更无能、背爹寻父。朝朝供养排?便认得、自家宗祖。呼儿女。骑龙虎。正好与神为主。惺惺奉侍归紫府。也管录、姓名。
刘志渊	声声慢	赠王彦宝	瘿除人我，冰冷高低，唤惺今是昨非。检教灵质，枉受万劫沉迷。况遇真风大阐，要诸仙、选陀名题。显一志，敢泥抛骨肉，弃轻肥。觅个烟霞妙趣，息诸缘妄想，落魄无为。保护一真，洞照力尽严持。安泊元空妙体，显灵光、出入相随。前途了，决平登觉岸，稳步仙梯。
尹志平	青玉案		浮华莫恋心归道。渐得通玄妙。清静功圆心地了。高登彼岸，清凉永占，更没闲烦恼。长春真境仙无老。咫尺洞天谁能到。心上尘清都一扫。琳宫仙院，乘风清兴，游宴蓬莱岛。
张野	沁园春	泉南作	自入闽关，形势山川，天开两边。见长溪漱玉，千瓴倒建，群峰泼黛，万马回旋。石磴盘空，天梯架壑，驿骑蹒跚鞭不前。心无那，恰鹧鸪声里，又听啼鹃。区区仕宦谁怜。道有志、从来铁石坚。但长存一片，忠肝义胆，何愁半点，瘴雨蛮烟。尽卷南溟，不供杯杓，得逐斯游岂偶然。天公意，要淋漓醉墨，海外流传。
邵亨贞	水龙吟	戊申灯夕，云间城中作 以上四印齐本	兵余重见元宵，浅寒收雨东风起。城门傍晚，金吾传令、遍张灯市。报道而今，依然放夜，纵人游戏。望巷陌，星毯散乱，经行处、无歌吹。太守传呼迢递，漫留连、通宵沉醉。香车宝马，火蛾面茧，是谁能记。犹有儿童，等闲来问，承平遗事。奈无情野老，闻灯懒看，闭门寻睡。
尹志平	巫山一段云		塞北三年转，天西万里回。飘飘云驾渐东来。无不笑颜开。道德峥嵘功大。行满决超三界。十方仙子行功圆。得见太平年。
王哲	烛影摇红		烛影摇红，暗垂珠泪如言语。无情本不起斯因，转使余频悟。劝汝何须忧虑。已当日、终南遭遇。拂开眸目，剔正心神，东临琼路。占真闲，水云游历成霞步。天涯海畔是前期，此处堪停住。等候明明师父。阐玄纱、长生门户。彩霞光里，现出蓬莱，相随归去。
丘处机	满庭芳	警世	百尺危楼，千间峻宇，艳歌出入从容。幻身无赖，何异烛当风。旧日掀天富贵，当时耀、绝代英雄。百年后，都归甚处，一旦尽成空。诸公。闻早悟，抽身退迹，跳出樊笼。念本初一点，牢落无穷。幸遇时平岁稔，偷闲好，消息圆融。忘机处，灵波湛湛，独镇水晶宫。
元好问	虞美人		花心苦被春摇荡。粉艳娇相向。隔帘微雨送幽香。未羡寒梅，疏影月昏黄。芳温一念何时忘。笑了还惆怅。无端开近宋东墙。，真个晓人，情。
姬翼	西江月		挟策亡羊莫问，覆蕉失鹿休穷。大家都在梦魂中。梦里重重作梦。具足元亨贞利，圆明微妙玄通。眨眉目击莫形容。拈出般般妙用。
刘敏中	水龙吟	次韵答马观复左司九日	二毫侍侧何知，举头一幕青天大。归盘乐矣，丁宁更说，闲居粉黛。我见沙鸥，盖尝有问，无言意对。道试看自古，忘机未了，空无益、又遗害。万事宜须自得，笑衰翁、几时方会。今朝重九，西风杖屦，一番轻快。满地黄花，清泉酌醴，新诗嚼脍。若东篱老子，能来共此乐，吾当拜。
姬翼	水调歌头		兴废阅青史，荣辱梦黄梁。空华电影踪迹，谩弄恰如狂。分外为蛇添足，不省狙公赋芋，忧喜两相忘。回首旧乡国，风物尽荒凉。百年身，弹指顷，鬓成霜。人间更莫理会，安稳处承当。静夜月明风细，相对云朋霞友，谈笑兴何长。一碗洗心茗，一瓣劫前香。
元好问	念奴娇		金神按节，先下弦、一夕分明秋色。银汉光浮天绀滑，星彩遥瞻南极。阿母分桃，桂娥馈药，称庆于今夕。解颜微笑，卷帘初识姑射。沆瀣横空，待高承仙掌，调精液。金鼎丸光十丈，一咽龟龄千亿。绿发堂中，彩衣庭下，瑞绕仙宅。机云欢舞，雅歌声动瑶席。
王哲	望远行		祥敷瑞布，琼瑶妥、片片风刀裁下。密抛虚外，遍撒空中，顷刻粉铺檐瓦。锁缀园林，妆点往来樵迳，真个最宜图画。报丰登，珠宝应难比价。清雅。鲜洁尽成，更爽气、愈增惺洒。万壑都平，千山一色，遐迩不分原野。恰似予家，仙景澄彻，莹莹蓬莱亭榭。现自然光耀，长明无夜。
白朴	清平乐	咏木樨花	碧云叶底。万点黄金蕊。更看蔷薇清露洗。泽国秋光如水。余生牢落江南。幽香鼻观曾参。见说小山招隐，梦魂夜夜云岚。
王哲	临江仙	真人训马先生，法名通一，字全道，	栗子味招全道子，芋头滋味引回头。名人吃并无忧。四三通十二，个个下重楼。得过时冰是水，水中雨点浮沤。一来一去几时休。若教同我愿。管取得真修。
欧阳玄	渔家傲		八月都城新过雁。西风偏解惊游宦。十载辞家衣线绽。清宵半。家家捣练砧声乱。等待中秋明月玩。客中只作家中看。秋草墙头萤火烂。疏钟断。中心台畔流河汉。
王哲	如梦令		九九八方端锁。团聚光明如火。焰焰做红霞，里面天花遍妥。成裹。成裹。莹莹明珠一颗。
李道纯	沁园春	赠静庵口诀	历劫元神，旦初祖气，太始元精。道三般至宝，同根并蒂，欲求端的，勿泥身形。息定神清，缘空气固，清静无为精自凝。丹头结，运阴阳符火，慢慢调停。尤当固济持盈。把铅汞银砂一处烹。四象合和，命基永固，三元辐辏，觉性虚灵。性命两全，形神俱妙，与道合真无变更。逍遥处，任遨游八极，自在纵横。
长筌子	满庭芳		老氏真机，如来祖印，明明象帝之先。不生不灭，端的至幽玄。一派清风匝地，迷云散、皓月当天。君知否，寥寥劫外，法鼓震三千。本来真个妙，无名无相，非道非禅。学人外觅，教我怎生传。不肯回光返照，区区地、走遍山川。归来也，人牛不见，芳草锁江烟。
尹志平	一剪梅	太平兴国观示众	天赐平遥好歇心。琳宫寂寂，古柏森森。清阴密锁洞天幽，聚落相邻，静胜山林。清静无为孰得寻。太平兴国，觅个知音。劝君速悟莫迟疑，言下承当，贤圣加临。
谢应芳	摸鱼子	早春作	看东风、柳摇金缕。精神顿美如许。独怜老我双蓬鬓，无复少年张绪。桃叶渡。任山水清妍，可柰非吾土。借人茅屋，但有客相过，清茶淡话，闲与论今古。伤心处。客去卧听鼙鼓。看花浑在烟雾。姑苏台榭笙歌散，麋鹿又如前度。谁恁误。教无限苍生，命堕颠崖苦。蒹葭洲渚。赖有个扁舟，三竿钓竹，相伴闲鸥鹭。
谭处端	踏莎行		戆戆憨憨，无言无说。自惭谩设虚分别。从今更不外奔驰，其中尤妙偏宜拙。收卷精神，藏辉迹灭。空生烦恼齐休歇。只陀圆里种琼花，芬芳。
邵亨贞	霜叶飞	小溪岁晚，与南金夜坐分韵	晚风吹醒梅花梦，吟袖人倦无语。楚天云澹雁凄凉，何况黄昏雨。又忽忽、惊心岁序。村荒更迥无钟鼓。对夜色萧条，漫借得、孤缸耿耿，独照离绪。憔悴怨墨频题，征衣慵整，怪却双鬓如许。故园犹是旧东风，往事今尘土。但忆着、章台柳树。十年青镜催迟暮。任艳怀、如流水，芳草王孙，有谁能赋。
赵可	卜算子	谱太白诗语	明月在青天，借问今时几。但见宵从海上来，不觉云间坠。流水古今人，共看皆如此。惟愿当歌对酒时，长照金尊里。
邵亨贞	南浦	次韵答南金见寄	烟水隔殊乡，又匆匆误了，蹋青时候。一别几多时，河桥外、官柳青条犹瘦。君来为问，渡江桃叶曾来否。生怕木阑双艇子，只道故人依旧。孤村寒食寻，料归期渐近，花开休骤。油壁耐东风，先拌取、同醉乱红千亩。凭阑望久。几番魂断烟中岫。从此相逢休草草，莫对夕阳搔首。
赵雍	蝶恋花		颜色如花肌似雪。娇眼传波，密意曾低说。罗带同心愁未结。情多不忍成轻别。别后相思心更切。异日重逢，镜里花难折。宝篆香消烟渐歇。
刘志渊	南柯子		体若虚空净，心如泰华安。万缘妄想不相干。正住无思，触处得安闲。觉海神珠莹，禅天性月寒。圆明不昧显。放去收来，一点地天宽。
尹志平	一剪梅	示众复用前韵	外积阴功内固阳。长春示众，此语偏长。还能顿悟入无为，宿业犹如，赫日消霜。不假澄心六欲忘。功成行满，越过炎凉。腾腾兀兀任西东，觉彻人间，且恁韬光。
李道纯	沁园春		道曰五行，释曰五服，儒曰五常。矧仁义礼智，信为根本，金木水火，土在中央。白虎青龙，玄龟朱雀，皆自句陈主张。天数五，人精神魂魄，意属中黄。乾坤二五全彰。会三五、归元妙莫量。火三南方，东三成五，北玄真一，西四同乡。五土中宫，合为三五，三五混融阴返阳。通玄士，把铅银砂汞，炼作金刚。
韩奕	卜算子	九日钱塘怀古	白发对黄花，又一番重九。相会年年少旧人，独酌杯中酒。世短意恒多，此语君知否。莫问明年健似今，且折茱萸寿。
沈禧	菩萨蛮		峨冠博带青藜杖。行行独步青溪上。时抱一张琴。云间觅赏音。烟霞深处好。泉石甘终老。我亦斯人徒。俱当来与居。
元好问	点绛唇		梦里梁园，暖风迟日熏罗绮。满城桃李。车马红尘起。客枕三年，故国云千里。更残未。夜寒如水。茅屋清霜底。
王恽	水调歌头	寿时相	佩兰近佳节，高第照神州。西山致有爽气，天际翠眉修。酿作碧霄清露，暗满庭前细菊，香淡一帘秋。春酒未容泻，寿席已风流。鸣玉，看独步，凤池头。贤真宰事业，笼到兼收。总道平生襟量，一片丹衷为国，不负幕中筹。齐瀚救时语，持用寿君侯。
白朴	木兰花慢	题阙	听鸣驺入谷，怕惊动、北山猿。且放浪形骸，支持岁月，点检田园。先生结庐人境，竟不知、门外市尘喧。醉后清风到枕，醒来明月当轩。伏波勋业照青编。薏苡又何冤。笑蕞尔倭奴，抗衡上国，挑祸中原。分明一盘棋势，谩教人、着眼看师言。为问鲲鹏瀚海，何如鸡犬桃源。
马钰	满庭芳	不看谒	不谒公侯，不疏贫贱，不求富贵荣华。不餐美膳，不敢厌衣麻。不发无明火烛，不著境、亦不思家。般般不，不忘师旨，炉炼自朱砂。逍遥真自在，清闲活计，云水生涯。对风邻月伴，满泛流霞。悟彻长生冬视，又何必、驰骋矜夸。将来去，祥云瑞霭，步步衬莲花。
李庭	水调歌头	史侯生朝	辕门奏归凯，旭日上初筵。东风万家香火，春信到梅边。侧听称觞新语，一滴愿增一岁，门外酒如川。诏领八州督，声动九重天。茁兰芽，辉花萼，树堂萱。一门余庆如此，今古几人全。多少山东父老，久望太平勋业，毕竟在何年。整顿乾坤了，拭目认凌烟。
王哲	西江月		堪叹白莲吐秀。三车齐驾金牛。自然红艳覆山头。不在勤劳做就。全藉精光护?丹成照耀神舟。西江月里看瀛洲。一派仙歌共奏。
马钰	捣练子	赠清净散人	休执拗，莫痴顽。休迷假相莫悭贪。休起愁，莫害惭。听予劝，访长安。逍遥坦荡得真欢。守清净，结大丹。
王恽	太常引	寿陶珉溪	南枝梅信点冰妍。觉初度，得春偏。人物堂仙。看才思、浑如泉。悠悠往古，纷纷俗学，绣空鲜。青鬓莫苍然。要折衷、陶家讲筵。
王恽	水龙吟	去岁秋至今年春，凡七月不，有终风	月九日雨，虽以小言随妥朱校去随妥二字疑有误而释，三日方霁。向来焦枯一洗而润，且又在清明节前。尝念一旱所繁甚重，诗，哿矣富人，哀此独。然众安，我乃能安，不然，虽屋润者其可能独安乎。此施既光，诚珊匾玻?髟降饕愿柚??锶罄先诵喜看春雨如膏，东风吹作冰花转。海棠红瘦，梨花香淡，似嫌春晚。纵使寒生，犹胜空隙，陌尘黄卷。道佳人拾翠，王孙忆草，都不负，寻芳眼。欲见太平有象，除丰年、更何可羡。田家作苦，老臣忧国，眉头俱展。最好知时，清明前后，一非浅。笑乐天空抱，元和诗律，梦金銮殿。
张翥	水龙吟	次韵王本中赋楼子芍药	宝楼十二玲珑，仙家只在云间住。金盘舞罢，罗裙襞皱，乘风欲去。画槛移春，彩鸾衔信，几番延伫。看钗莛叠萼，天然富贵，妆台近，有人妒。句引广陵遗恨，倩流莺、为花低诉。年年长是，芳菲时候，满城烟絮。春色三分，落红千片，总成尘土。向月明空羡，双双睡蝶，宿花房露。
马钰	满庭芳		昔年名利，役碎顽心。气财酒色深沈。方寸之间，荆棘仿佛成林。因遇风仙省悟，觉从前、罪业弥深。便改正，便改正改正。改正改正。游历天心地肺，结云朋霞友，月伴风邻。自在逍遥快乐，绝尽搜寻。假使贫人退道，得荣华、富贵人钦。我不肯，我不肯不肯，不肯不肯。
谭处端	忆王孙		尘寰财色苦相萦。着爱浮华役此身。好悟灵源一点真。绝贪嗔。便是。
洪希文	清平乐	风车	风随车走。唤做天公否。试运州犁高下手。砂砾糠秕前后。谁言天籁难移。即今神柄谁持。若问红炉点雪，后来理欲分歧。
王寂	大江东去	美人	破瓜年纪，黛螺垂、双髻珍珠罗抹。娅?吴音娇滴滴，风里啼莺声怯。飞燕精神，惊鸿标致，初按梁州彻。舞裙微褪，汗香融透春雪。少陵词客多情，当年曾烂赏，湖州风月。自恨寻春来已暮，子满芳枝空结。湘佩轻抛，韩香偷许，空想凌波袜。章台杨柳，可堪容易攀折。
虞集	苏武慢		十载燕山，十年江上，惯见半生风雪。对雪无舟，泛舟无雪，不遇并时高洁。断港残沙，今兹何夕，一似剡溪归越。但掀篷、数尺梅花，人迹鸟飞俱绝。君不见、五老危巅，浮丘绝顶，笑我早生华发。返老还童，易粗为妙，定有九还丹诀。霁景浮空，天光眩海，一体本无分别。便堪称、六一仙公，千古太虚明月。
倪瓒	柳梢青	赠妓小琼英	楼上玉笙吹彻。白露冷、飞琼佩。黛浅含颦，香残栖梦，子规啼月。扬州往事荒凉，有多少、愁萦思结。燕语空梁，鸥盟寒渚，画阑飘雪。
王寂	南乡子	大定甲辰，驰驿过通州，贤守开东阁	声，明眸皓齿，非妖歌舞欺儿童者可比。怪期服色与哙等伍，或言占籍未久，不得峻陟上游。问之，云青其姓，小字梅儿，因感其事，拟其姓名，戏作长短句，以明日黄花蝶也愁歌之绰约玉为肌。宫额娇黄浅更宜。京洛风尘无远韵，心期。只有多情驿使知。翠羽翦春衣。林下风神固亦奇。辛苦半生谁挂齿，颦眉。似怨东君。
侯善渊	声声慢		凿开混沌，撞透昆仑。斗柄斡转天轮。曲岸乌蟾，交腾走魄飞魂。汞鼎铅炉赫奕，炼金精、木液朱辰。星光显，散中元一，万国霞。莹静清无尘翳，振山川林苑，万。高下无殊，缅平一色精纯。对面料斯孰悟，谩徒劳、背觉合尘。休嗔道，似盲夫摸象，误失天真。
王哲	塞孤		自家声，唱出谁能测。有个头青容白。正是石娥来应拍。身窈窕，腰如搦。偏柔软、舞婆娑，金璧珠，都索。要皆令尽，酬此功格。才闻玉蕊香，正是琼花坼。两藓藓同色。便使灵童令采摘。相合就、堪怜惜。呈妙妙、出玄玄，超碧汉，分明顾，动新音、永作仙客。
王结	木兰花慢	送李公敏	渺平芜千里，烟树远、淡斜晖。正秋色横空，西风浩荡，一雁南飞。长安两年行客，更登山临水送将归。可奈离怀惨惨，还令远思依依。当年寥廓与君期。尘满芰荷衣。把千古高情，传将瑶瑟，付与湘妃。栽培海隅桃李，洗蛮烟瘴雨布春辉。鹦鹉洲前夜月，醉来倾写珠玑。
李俊明	谒金门	别梅	怀抱恶。犹被暗香著莫。想在陇头谁领略。一枝分付错。今夜云窗雾阁。明夜烟村水郭。纸帐天寒人寂寞。梦回闻雪落。
刘秉忠	太常引	武候	至人视有一如无。见义处，便相扶。三顾出茅庐。莫不是、先生有图。拯危当世，觉民斯道，佩玉已心枯。遗恨失吞吴。真个是、男儿丈夫。
张野	满江红	登石头城清凉寺翠微亭	翠微秋晚，试闲登绝顶，徘徊凝伫。一片清凉兜率界，几度风雷貔虎。钟阜盘空，石城瞰水，形势相吞吐。江山依旧，故宫遗迹何处。遥想霸略雄图，蚁封蜗角，毕竟无人悟。六代兴亡都是梦，一样金陵怀古。宫井朱阑，庭花玉树，偏费骚人句。此情谁会，舻声摇月东去。
曹伯启	酹江月	用子周佥司咏雪韵	六花凌乱，算神工、不用并州刀剪。乍密还疏斜复整，眼底万更千变。宿麦连云，遗蝗入地，四海愁颜展。呼童洗酌，更宜帘幕高卷。还念去岁无聊，来秋有望，仰戴天行健。江上渔人应笑我，世路萦回如篆。何日言归，此心无竟，茅屋临清浅。满怀春意，坐令寒谷生暖。
张雨	蝶恋花	追次菘翁卷中冬至之作	空谷天寒殊慰藉。半幅瑶华，唤得春回也。金马玉堂犹传舍。崧云颍水风流夜。驰骋庄骚凌鲍谢。昔日忘年，邂逅鸿蒙野。愁绝朱弦谁为写。
张伯淳	木兰花慢		载西山爽气，添不重，月船轻。记前度今朝，琼花烂漫，管领歌声。今岁?华深处，羡衮衣、还看彩衣荣。人世云萍相遇，岁寒松柏长青。行行。催觐朵云明。晓色上觚棱。看春去春来，依然黄阁，移近家庭。浮云傥来轩冕，算古今、久远是功名。尚有寒枯卉，东君也解留情。
元好问	临江仙	自洛阳往孟津道中作	今古北邙山下路，黄尘老尽英雄。人生长恨水长东。幽怀谁共语，远目送归鸿。盖世功名将底用，从前错怨天公。浩歌一曲酒千钟。男儿行处是，未要论穷通。
李齐贤	人月圆	为嵬效吴彦高	五云绣岭明珠殿，飞燕倚新妆。小颦中有，渔阳胡马，惊破霓裳。海棠正好，东风无赖，狼藉春光。明眸皓齿，如今何在，空断人肠。
谭处端	踏莎行		屡劝聪明，聪明不悟。寻常相付留词句。词中唯是劝回修，何曾词里依他做。早悟轮回，速寻出路。二轮催促朝还暮。今生荣贵是前缘，来生。
韩奕	谒金门	早秋	秋已到。秋到今年何早。秋未到时愁动了。到秋愁不少。愁尚疏浓难扫。愁下肠空易绕。要得没愁惟睡好。愁还将睡觉。
吴存	水龙吟	寿族父瑞  堂是日惊蛰	今朝蛰户初开，一声雷唤苍龙起。吾宗仙猛，当年乘此，遨游人世。玉颊银须，胡麻饭饱，九霞觞醉。爱青青门外，万丝杨柳，都捻作，长生缕。七十三年闲眼，阅人间几多兴废。酸碱嚼破，如今翻觉，淡中有味。总把余年，载松长竹，种兰培桂。待与翁同看，上元甲子，太平春霁。
侯善渊	夜行船		设誓明言衷肠话。弃般般物情俱舍。心口相违，不分真假。把玄门返成功价。纵意为非难劝化。业深大罪愆无舍。寒夜风刀，鬼神牵惹，相汝。
刘敏中	好事近	赠吹箫赵生	行乐酒尊前，全减向来时节。今日玉箫声里，卷露荷金叶。醉中如在凤凰台，风境更清绝。扶起满身花影，步溪桥明月。
曹伯启	西江月	西京客中，用寿卿路教和雪庵居士，	归兴浓如山色，宦情薄似秋光。含残相伴说网常。笑杀湖中鲁望。制用先须府库，兴戎必待粮。世间良贾会深藏。胜我追寻影响。
元好问	谒金门		罗衾薄。帘外五更风恶。醉后题诗浑忘却。乌啼残月落。憔悴何郎东阁。病酒不禁重酌。袖里梅花春一握。幽怀无处托。
袁易	南柯子	嘲阿骢 以上袁易静春词三十首赵万里	玉雪娟娟秀，铅华浅浅涂。生儿何事苦怜渠。奈此绣绷珠络小于菟。转眼长过户，他年画作图。门生不用举监。看我醉眠牛背阿骢扶。据百字词本校改。
谭处端	如梦令		一片灵空为伴。因把欲情割断。日上炼虚无，常住神堂古观。风汉。风汉。此外别无手段。
侯善渊	渔家傲		百岁光阴如奔骑。浮华眩目飞尘隙。玄览涤除运神力。通消息。无生路上知端的。雾散瑶瞳升天奕。阳光渐著纯阴匿。万点灵砂晃虚璧。明。丹瑛一色符金碧。
李孝光	水调歌头	和韵送公	酒酣肝胆露，把手共高歌。中年底用离别，作恶渐应多。春尽江头苦雨，日暮风沙万里，重俯大江沱。行李几时发，别意满琵琶。仲宣楼，桓公柳，少陵花。别时政自凄断，忍听祢生挝。作丈夫意气，莫作妻孥恋，后会渺无涯。风外柳花急，骏马夹轻车。
王＊	沁园春	赠混真子只诀	道隐无名，包含万象，总在身心。若一言勘破，本来面目，不生不灭，耀古腾今。返照回光，存神绝念，直下承当莫外寻。忠言守，这些儿妙处，至理玄深。真中不许容针。好把阳炉炼浊阴。待阳生冬至，重门深锁，鸟乌飞兔走。虎啸龙吟。片饷回旋，半时交，大地山河尽变金。超三界，作蓬莱仙子，寒暑无侵。
王哲	西江月		常把内真频看，休教外景长侵。尖竿尖上细搜寻。正见婴儿弄影。雅咏高吟叫笑，清风皓月吹临。分开传作紫共金。艳迸斗花万锦。
张之翰	太常引	红梅	幽香拍塞满比邻。问开到、几层春。谢绝蝶蜂群。祗么凤、和渠意亲。醉红肌骨，艳红妆束，能有许时新。也待不摇唇。忍孤负、风流玉人。
曹伯启	木兰花慢	和史显甫左丞韵，略颂平日所长，	苦原作恐，从景元本改）无佳思，祈相望一笑羡紫芝眉宇，正台阁，济时人。况公是公非，知常知变，乐道安贫。案前簿书旁午，抱丹诚、一点伴青春。偶遇科条隐密，不辞辨雪殷勤。德星今日是乡邻。癃老阻轮。喜陆地神仙，山中宰相，词语清新。河滨。预沽佳酿，待幽花、相对乐情真。幸有清风皓月，何须翠袖红巾。
马钰	南柯子	赠众道友	心地频频扫，尘情细细除。莫教坑堑陷毗卢。常静常清，方可论元初。性烛频挑剔，曹溪任吸呼。勿令喘息气声粗。昼夜绵绵，端的好功夫。
王恽	摸鱼子	赋白莲  至元二十二年乙酉九月重九	淡亭亭、影摇溪水，芳心知为谁吐。玉华宝供年年事，消得一天消露。私自语。君不见仙家，玉井无今古。淡妆谁妒。尽千顷昆明，红幢翠盖，云锦烂秋浦。琼绡袜、自有凌波故步。赏心莫遣迟暮。风清月冷无人见，零乱碧烟修渚。闻好去。待醉秋香，不羡风标鹭。远游重赋。拟太一真仙，共浮沧海，一叶任掀举。
曹伯启	摸鱼子	用药庄韵	怅人生、百年如寄，虚舟沧海难舣。是非荣辱云千变，光景算能消几。尘世里。耻婢膝奴颜，不觉长欷矣。凭谁荐起。望几处侯门，要开怀抱，将进又还止。凝眸处，往往修程万里。飞黄跛鳖相比。酣歌点检平生事，惟恐老之将至。铛有耳。况识字能言，莫负天公意。文章信美。既不用毛锥，寸长无有，寻我泮池水。
王哲	南乡子		富贵与身贫。肯把荣华只取仁。前定缘由今世用，心纯。自是阴功福自臻。休更苦中辛。恶业休贪作善因。奉劝愚迷须省悟，休嗔。万事由天。
刘敏中	鹊桥仙	观接牡丹 文津阁本中庵集六	栽时白露，开时谷雨。培养工夫良苦。闲园消息阿谁传，算只是、司花说与。寒梢一拂，芳心寸许。点破凡根宿土。不知魏紫是姚黄，到来岁。
刘敏中	临江仙	芙蓉	见说瑶池池上路，雪香花气葱茏。一双依约玉芙蓉。烟波孤梦断，风月两心同。千古情缘何日了，此生何处相逢。不堪回首怨西风。残芳秋淡淡，落日水溶溶。
元好问	浣溪沙		芳草垂杨长乐坡。两行红粉一声歌。淋漓襟袖酒痕多。梦里翠翘惊堕枕，愁边罗袜见凌波。春寒春瘦夜如何。
王寂	大江东去		芳姿蕙态，笑人间、脂粉寻常红白。大抵风流天也惜，赋与梅魂兰魄。元相名姝，谢家尤物，缥缈真仙格。朝来酒恶，可人一笑冰释。韩郎老矣情怀，鬓丝禅榻，花落茶烟湿。心字殷勤通一线，千劫消磨不得。被底春温，尊前风味，回首伤春客。却愁云散，等闲好梦难觅。
陶宗仪	念奴娇	九日有感，次友人韵	黄花白发，又匆匆佳节，感今怀昔。雨覆云翻无限态，故国寒烟榛棘。杜老飘零，沈郎瘦损，此意天应识。划然长啸，不知身是孤客。呼酒漫清愁，玉奴频劝，两脸添春色。眼底平生空四海，倦拂红尘风。戏马台荒，龙山人老，往事休追惜。山林无恙，也须容我高屐。
张可久	人月圆	吴门怀古 北曲聊乐府前集今	山藏白虎云藏寺，池上老梅枝。洞庭归兴，香柑红树，鲈脍银丝。白家池馆，吴王花草，长似坡诗。可人怜处，啼鸟夜月，犹怨西施。
吴镇	渔父		钓得鲜鳞拽水开。绿萍漾漾逐钩来。摇尾，红腮。不羡严陵坐钓。
袁易	风入松	和张玉田闰元夕（赵本调误作醉花阴	彩鳌仙乐响空明。前度凤来迎。月圆月缺年年事，是今番、特地关心。五夜重判烂醉，三分尚有馀春。玉壶寒沁一天星。车马气如云。笼纱竟逐香尘暗，笑幽人、门掩花阴。未见山中历日，梦中池草先青。
王处一	满路花	赠文山周先生	仙花常烂熳，不灭四时荣。因凭真水火，锻金精。功圆丹结，步步彩云轻。满头风月爽，一粒刀圭，太虚仙路亲行。任消除、万劫尘情。别有好前程。这回无老死，得长生。仙风道骨，自觉太孤清。万派银河转，拨弄天关，大罗真性圆明。
王沂	菩萨蛮	题李溉之词卷	大明湖上秋容暮。风烟杖屦时来去。说与病维摩。可人秋水呵。自书盘谷序。和了停云句。把酒为君歌。济南名士多。
王吉昌	瑞鹤仙	成数造化金丹	金丹真造化。在进火、功夫抽添相亚。绵绵息全藉。配天关地轴，器炉形借。钻消汞泻。引彩凤、金乌自下。入黄庭、展转相交，降升两情迎迓。多暇月娥捧酒，间簇笙簧，喜连夙夜。仙童力霸。乘空舞，彩云跨。向三天深处，放怀如意，五色光辉紧射。料玉壶、九转金成，殆难估价。
王旭	木兰花慢	寿陈公望	问东原豪杰，先屈指，到元龙。看潇洒风标，汪洋学海，磊落词锋。沂川岁回来往，把乾坤、歌入舞雩风。妙理鸢飞鱼跃，尘心雪化冰融。梅花香外岁寒松。高节谢春容。有千岁神膏，扶君寿质，阅世无穷。仍呼九天鸾鹤，与王乔、相约叩琼宫。但使飞霞佩在，宁愁白玉堂空。
王哲	瑞鹧鸪		石中火隐怎生昭。水里金藏要却遭。石火须恁心火取，水金决得肺金淘。火教锻炼真铅汞，金要增添快剑也。二件相投成一件，大罗天上列仙。
尹志平	点绛唇		学道寻真，宁心耐意搜求正。刀圭柄。群真相庆。一颗明珠莹。照见元初，认得头和影。神通圣。内容清兴。物外闲吟咏。
元好问	蝶恋花	同乐舜咨郎中梦梅	梅信初传金点小。翠羽多情，尽耐风枝袅。乞与吟鞋。百绕小窗月暗人声悄。枕上诗成还自笑。万斛清愁，换得春多少。临水幽姿空自照。
马钰	迎仙客		日中乌，月中兔。走飞子午何曾住。虎随龙，龙随虎。东西来往，自是明琼路。姹娘歌，婴子舞。玉堂里面金为主。云为朋，霞为侣。逍遥自在，开阐全真户。
